Musi vhutshilo vhu tshi vha posa tshikavhavhe, kha vha tshi lime.

Amukelani Chauke

Muhasho wa zwa Vhulimi wa Kapa Vhukovhela u  tshimbidza mbekanyamu shumo ine ya thusa vhalimi vhaswa na vho no bvelelaho nga u vha ṋea thikhedzo u bva ḓuvha ḽa u tou thoma – musi vha tshi ṱoḓa thuso ya ndambedzo ya masheleni u swikela vha tshi kona u ḓii misa nga vhone vhaṋe.
Mbekanyamushumo ya Mveledziso na Thikhedzo ya Vhalimi yo thusa vhaswa vha fanaho na Wayne Mansfi eld (33) u bva Paarl, we a bva kha u vha murengisi wa nḓilani musi a tshi khou shumela malume awe ngei Makete wa Ḓoroboni ya Kapa tshifhingani tsha musi a kha ḓi dzhena tshikolo u ya kha u vha muvhambadze la mashango a nnḓa zwika vhavhe zwawe zwine a zwi lima kha tshipiḓa tsha mavu tshe a hira.
Miṅwaha ya fumi yo fhira ho, a tshi kha ḓi vha rama bindu muṱuku wa miṅwaha ya 23, Mansfield o hana tshi khala tsha u shuma kha bula si ye a vha a tshi renga hone zwikavhavhe zwa u rengisa. Tshifhinga tshoṱhe hetshi, o vha a si na dzangalelo ḽa vhulimiFhedziha, zwenezwi  miṅwaha i tshi khou ḓi ya, o ḓo shandukisa muhumbu lo musi a tshi vhona nyalu wo ya ṱhoḓea ya makete wa zwikavhavhe.
“Ndo dovha nda zwi vho na uri vhorabulasi vho vha vha tshi khou ita zwe riṋe vharengisi vha nḓilani ra vha ri tshi khou ita zwone – vho vha vha tshi khou paka zwiṱoko zwavho vha zwi rengisa makete wa Ḓorobo ni ya Kapa. Ndo ḓo zwi limuwa uri hu si kale a hu nga tsha ḓo vha na makete wavhuḓi wa riṋe vharengisi vha nḓilani,” o ralo.Nga 2013, rabulasi wapo o ḓo tenda u gudisa Mansfield na u mu tendela u hira heki thara dza 12 dza mavu. O ḓo dovha a dzhenisa na sisiṱeme ya u sheledza ye ya ita uri Mansfied a kone u lima.
Nga 2015, o ḓo kona u rengisela mashango a nnḓa thani dzi swikaho 31 dza zwikavhavhe nahone nga 2016 tshivhalo itshi tsho ḓo engedzea zwihulwane u swika kha thani dza 168 dza zwikavhavhe.
Ndivhuwo kha vhugudi si na thuso ye a i wana kha Mbekanyamushumo ya  Mveledziso na Thikhedzo ya Vhalimi zwe zwa ḓo ita uri a wane gavhelo ḽa Mbeka nyamushumo ya Thikhe dzo ya zwa Vhulimi yo  Katelaho zwoṱhe (CASP) nga 2015, o kona u ṱoka  midzi yo khwaṱhaho na u aluwa sa mulimi.
U fhaṱa vhukoni kha vhalimi Mbekanyamushumo ya  Mveledziso na Thikhedzo ya Vhalimi yo ḓiimisela u fhaṱa vhukoni kha zwitshavha na vhathu vhone vhaṋe vhe vha vha vhe na vhushai u bva kale, zwihulwane, vhavhuelwa kha Mbuedzedzo ya Mavu. I thusa vhalimi vha khou bve lelaho,vhalimela u ḽa, vhalimi vhaṱuku na vhalimela u rengisa.
Mulauli wa thandela ya tshu-melo dza thikhedzo na mveledziso ya vhulimi kha Muhasho wa  Vhulimi Kapa Vhukovhela Vho Shaheed Martin vha ri mbekanyamushumo yo thusa vhalimi u kona u ḓiṱunḓela.
“Ri thusa vhalimi u tou bva mathomoni. Hezwi zwi amba uri ri vha thusa nga  zwa u ita khumbelo ya u wana ndambedzo ya gavhelo nahone ya vhuya ya ṱangane dzwa, ri a vha thusa kha u thoma mushumo na mveledzo,” vho ralo.
Vho ṱalutshedza uri muhasho u dzhia maitele o fhelelaho na u ṋetshedza nyengedzedzo yo fhelelaho ya tshumelo dza thikhedzo kha zwa vhulimi, hu tshi katelwa na thikhedzo ya themamveledziso.
“Ri na vhoraikonomi vhane nga murahu vha ḓo dovha vha ṋea vhalimi tswikelelo kha mimaraga musi vho no ḓiimisa nga vhoṱhe.” vho ralo.