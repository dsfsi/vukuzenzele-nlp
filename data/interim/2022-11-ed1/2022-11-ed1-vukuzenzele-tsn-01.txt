

==================================================================================================================

Page:1

Ngwanaitseele 2022 Kgatiso  Ngwanaitseele 2022 Kgatiso 1 Ngwanaitseele 2022 Kgatiso 1Page 12 Page 5Vuk’uzenzeleLetsholo la go matlafatsa batswasetlhabelo le dira gore batho ba nne le tsholofeloOwen Mngadi Letsholo la go Matlafatsa Batswasetlhabelo kwa Thohoyandou (TVEP) le leka ka natla go dira gore baagi ba boe ba nne le tshepo mo dikgatong tsa molao tsa phimolakeledi ka go diragatsa matsholo a yona a a tseneletseng ao maitlhomo a ona e leng go tswa thuso batswasetlhabelo ba ba fetileng mo mathateng a ditiragalo tsa go bogisa basadi (GBV) le a go betelelwa ka go ba tlamela ka ditirelo tsa go ba thoba maikutlo le tsa go fodisa tlhaloganyo. Letsholo leno le le simolotsweng kwa porofenseng ya Limpopo le le nang le sebaka sa dingwaga di le 20 le teng kwa Sepetlele sa Tshilidzini le kwa Sepetlele sa Donald Frasermo mo Masepaleng wa Selegae wa Thulamela. Mokaedi wa Namaotshware, Fhatuwani Manthada, a re mai tlhomo a letsholo leno ke go dira gore baagi botlhe ba Thohoyandou ba se tlhole ba itshokela ditiro tse dintsintsi tsa go sotla batho ba bangwe ka thobalano, go bogisa basadi mmogo le go bogisa bana, segolobogolo jang jaaka ditiragalo tseno e le tsona tse di renang mo lefelong leno. O tlhalositse gore mo nakong e e fetileng dipalopalo di ne di bontsha gore dikgetse tsa petelelo ke tsona tse di neng di le kwa godimo mo Thohoyandou, mme fa e sale letsholo leno la TVEP le simolola go na le kgatelopele e e namatshang fa go tla mo go fokotseng ditiragalo tseno jaaka le lemosa baagi ka ditiragalo tseno mmogo le go tlamela batswasetlhabelo ka ditirelo tsa go ba thoba maikutlo. Jaaka mo lefatsheng go tla bo go ketekiwa Letsholo la Matsatsing a le 16 la go Ema Kgatlhanong le Tirisodikgoka mo Basading le mo Baneng go simolola ka la bo  25 Ngwanaitseele go fitlha ka la bo 10 Sedimonthole, Manthada a re o kgotsofatswa ke seo se setseng se dirilwe mo letsholong leno jaaka le rutile baagi gore ba itsi ditshwa nelo tsa bona le go ba rotloetsa go tshwarisa ditlhokotsebe tse di dirang melato eno. “Mo kgweding e nngwe le e nngwe TVEP e amogela batho ba le magareng ga ba le 80 le ba le 100 ba e leng batswasetlhabelo ba tirisodikgoka ya batho ba ba amanang, mme ka fa letlhakoreng le lengwe kgwedi e nngwe le e nngwe go bulwa dikgetse tsa petelelo di le magareng ga di le 45 go fitlha go di le 50,” Manthada o tlhalositse jalo.Lefelo la ditirelontsi la letsholo leno le tlamela batswasetlhabelo ka ditirelo tse dintsi tse di farologaneng tse ba di tlhokang, mmogo le tsa go ba thapela babueledi, tsa go sireletsa batswasetlhabelo gore ditlhokotsebe di se tswelele go ba tshosetsa, ditirelo tsa go disa dikgetse tseno fa di le kwa kgotla tshekelo, ditirelo tsa go ba thoba maikutlo le go ba tlhatlheleka ka kitso e e rileng go tshwana le go ba tlhatlhelela ka bokgoni, mme seno se thusa batswasetlhabelo gore ba kgone go ikemela mo botshelong ntle le go thusiwa ke bao ba neng ba ba bogisa. Manthada a re mo go direng gore batswasetlhabelo ba se kgopisiwe lekgetlo la bobedi mo moweng, TVEP e tshwarisane tiro le Tirelo ya Sepodisi sa Aforika Borwa (SAPS), Lefapha la Boitekanelo mmogo le Lefapha la Tlhabololo ya Loago. “Mo dikgetseng tse di amanang le petelelo, batlhankedi ba lephata la maokelo mmogo le ba sepodisi ba etela lefelo la TVEP le motswasetlhabelo a tshabetseng kwa go lona go tla go bula kgetse kgatlhanong le setlhokotsebe sa tiro eo mmogo le go tla go thoba motswasetlhabelo maikutlo,” o tlhalositse jalo. Mafelo a TVEP a amogela batswasetlhabelo sebaka sa matsatsi a le 14, mme le fa go le jalo, a kgona go amogela motho sebaka sa matsatsi a a fetang ano segolo jang fa e le gore lapa lotlhe le tshabetse koo kgotsa fa e le gore motswasetlhabelo yo a tshabetseng koo ke ngwana. “Re na le go tshwara matsho lo a go buisana le baagi go ba tlhatlhelela ka kitso mabapi le di tshwanelo tse ba nang le tsona. Re thusa baagi ba feta milione ba kwa Thohoyandou le ba kwa metseng e e gaufi le Thohoyandou. Re kgonne go dira gore baagi ba boele ba nne le tshepo mo ditheong tsa molao ka ntlha ya go dirisana le mapodisi,” o tlhalositse jalo. Letsholo leno la TVEP le dirile gape gore batho ba le 44 ba nne le ditiro mo maphateng a lona a a farologaneng a a jaaka lephata la lona la matlole, la tlhokomelo ya badiredi mmogo le la tshekatsheko ya tiro ya lona.Le fa tota letsholo leno le tlamelwa ka matlole a a potlana a a kanaka R90 000 mo kotareng e nngwe le e nngwe mo ngwageng go tswa kwa Lefapheng la Puso ya Porofense ya Limpopo la Tlhabololo ya Loago, COVID-19 e ne ya ama letsholo leno la TVEP ka tsela e e sa itumediseng gonne batho ba bantsi ba ba tleng ba tlamele letsholo leno ka matlole ba ne ba ikgogela morago, mme seno se ne sa dira gore tiro ya lona e se tsamaisiwe ka thelelo.Le fa go le jalo, letsholo leno le ne la tswelwa mosola thata ke Letloletlamelo la Tsibogelo ya Tirisodikgoka e e Totileng Batho ba Bong jo bo Rileng le Dipolao tsa Basadi (GBVF), le le thankgolo tsweng mo kgweding ya Tlhakole monongwaga ke Moporesitente Cyril Ramaphosa, le Foramo ya Basadi ba Aforika Borwa ya Boditšhabatšhaba mmogo le badirisanimmogo mo mererong ya loago. Letsholo la TVEP ke le lengwe la matsholo a ntlha a a lwantshanang le GBV le le tlametsweng ka matlole. Jaaka go kgonnwe go bokeletsa madi a le kanaka R128 milione go tswa kwa ditlamong tsa poraefete, le go tswa kwa ditheong tse di leng Boitekanelo • Tlhabololo ya Metseselegae • Ditiro • Pabalasego le Tshireletsego • Thuto O e tlisediwa ke Ditlhaeletsano tsa Puso (GCIS)
 English/Setswana O e tlisediwa ke Ditlhaeletsano tsa Puso (GCIS)
 English/SetswanaE tswella pele leqepheng la 2ALSO AVAILABLE ON:VUK’UZENZELE KE MAHALA, GA E REKISIWEDiwebesaete ke: www.gcis.gov.zawww.vukuzenzele.gov.zaGo buisa  Vuk'uzenzele  tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstoreVuk'uzenzele IKGOLAGANYE LE RONA MO GOTshedimosetso House:  1035 cnr Frances Baard and Festival streets, Hatfield, Pretoria, 0083Imeile ke: vukuzenzele@gcis.gov.za
Mogala ke : (+27) 12 473 0103Page 5Page 5SASSA encourages non-smart phone owners not to choose EFT payment method Toilet paper business leaves man blushing with pridePage 12

==================================================================================================================

Page:2

Vuk’uzenzele2Ngwanaitseele 2022 Kgatiso Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorMore MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:mo diatleng tsa puso le tsa porae fete, Letloletlamelo leno la GBVF le tla thusa le go ema nokeng dikgato tsa go tsenya tirisong Leano la Naga la Togamaano mo Mererong ya GBVF. Mo ngwageng ono TVEP e neilwe madi a le kanaka R250 000 mme mo ngwageng o o tlang wa 2023 e tla neelwa madi a mangwe gape.Manthada a re madi ano a kgonne go thusa TVEP gore e kgone go thusa batho ba bangwe ba bantsi mmogo le go dira gore letsholo leno le se phutlhame. Murendeni Vhengani, yo a nang le dingwaga di le 26, ke yo mongwe wa batswasetlhabelo ba ba thusitsweng ke TVEP jaaka a ne a nna le mookapelo yo a neng a mo bogisa. E ne le mosetsa nyana wa gagwe wa dingwaga di le nne ba ne ba nna kwa lefelong la TVEP sebaka se se kana ka dikgwedi di le 46.Lefelo leno le ne la mo thusa gore a tshwarise mookapelo yoo mmogo le go kopa taelo ya kgo tlatshekelo e e laelang motho yo a go bogisang go se tlhole a itshu nyatshunya mo botshelong jwa gago. Mookapelo yoo o santse a seka le ka letsatsi leno.“Ba ne ba nkamogela ka diatla tsoopedi morago ga gore ke tshabele mo go bona ke tswa mo tshotlegong ya dijarajara. Ke ne ka ikutlwa gore mo gona ke bolokesegile. Jaanong ga ke sa ikobonya,” o tlhalositse jalo.Monnasetulo wa Letloletlamelo la GBVF, e bong Ngaka Judy Dlamini, o rile go santswe go samaganwe le go fetisa dituelelo tsa tlamelo ya matlole go mekga tlho e le 108 e dikopo tsa yona di atlegileng. Mo nakong e e sa fediseng pelo tshedimosetso e e ka ga go diriwa ga dikopo lekgetlo la bobedi e tla phasaladiwa mo webesaeteng ya: https://gbvf.org.za/vDikopo tsa go enngwa nokeng ka matlole a go ya sekolong mo ngwageng wa 2023 tsa NSFAS di butsweDikopo tsa go enngwa nokeng ka matlole a go ya sekolong mo ngwageng wa 2023 tsa Sekema sa Naga sa Thuso ya Baithuti ka Ditšhelete tsa go Tsweletsa Dithuto (NSFAS) di butswe.Tona ya Thuto e Kgolwane, Saense le Boitshimololedi, Ngaka Blade Nzimande, o dirile kitsiso eno sešweng jaana fa a ne a tshwere kopano le bobega kgang.Tona Nzimande a re mono ngwaga go tserwe tshweetso ya gore dikopo di bulelwe ka pele go gaisa mo ngwageng yo o fetileng, maitlho e le go neela bao ba batlang go tsenya dikopo nako e ntsi e ba e tlhokang gore ba kgone go romela dikopo tsa bona mmogo le ditokomane tse di tshegetsang dikopo tsa bona.Fa a ne a sedimosetsa setšhaba ka seo letlole la NSFAS le se dirileng mo ngwageng wa dithuto wa 2022, Tona Nzimande o rile madi a le kanaka R43 bilione a neetswe sekema seno gore se duelele dithuto tsa bao se ba thusang, mmogo le go ba neela le madi a dijo le a dipalangwa, mmogo le a dibuka le didirisiwa tse dingwe tsa go ithuta.O tlhalositse gore ba amogetse dikopo di le 985 672 mme mo go tsona di le 140 636 ke tse di sa atlegang go ka bona thuso.Mo dikopong tse di amogetsweng tseo, di le 739 526 di amogetswe gore di tla amogelwa ka botlalo fa fela beng ba tsona ba ka kgona go finyelela go ikwadisa le ditheo tsa thuto e kgolwane tse ba dirileng dikopo mo go tsona.“Bontsi jwa dikopo tse di sa atlegang selo se segolo se se dirileng gore di se atlege ke ka ntlha ya gore badiradikopo ba tsona ga ba felegetsa dikopo tsa bona ka ditlankana tsa bopaki jo bo tlhokagalang; ba bangwe letseno la malapa a bobona le feta leo le beilweng; ba bangwe ke ka ntlha ya gore ba setse ba na le lekwalo la thuto e kgolwane le ba le dueletsweng ke NSFAS mme ka jalo ga ba sa dumelelwa go ka duelelwa dithuto tsa lekala la kholeje ya TVET,” Tona Nzimande o tlhalositse jalo.Go ya ka tshedimosetso e e leng teng mo webesaeteng ya NSFAS, go simolola ka ngwaga wa dithuto wa 2021, NSFAS ga e sa tlo tlhole e duelela dithuto tsa bao ba godisang maemo a bona a thuto ya morago ga go konosetsa dithuto tsa ntlha tse digolwane. Fano go buiwa le ka disetifikheiti, ditipoloma, ditekerii, ditekerii tsa masetase le tsa Bongaka tsa maemo a thuto ya morago ga go konosetsa dithuto tsa ntlha tse digolwane.Seno se raya gore sekema seno se duelela lekwalo le le lengwe fela la thuto e kgolwane e leng Tekerii ya Ntlha.
 Go tokafatsa thulaga nyo ya go dira dikopoMo go lekeng go tokafatsa thula -ganyo ya bona ya go dira dikopo go dira gore e nne bonolo go dirisiwa ke badiradikopo, Tona Nzimande a re monongwaga NSFAS e tlile ka dikarolo di le dintsinyana tsa go tokafatsa thulaganyo eno go dira gore go nne bonolo go dira dikopo.A re thulaganyo ya NSFAS ya go dira dikopo mo inthaneteng sebopogo sa yona se fetotswe maitlhomo e le go dira gore e se kopakopanye ditlhogo tsa badiradikopo mmogo le go dira gore e se farologane go le kalo le dithulaganyo tse dingwe tse badiradikopo ba tlwaetseng go di dirisa go tshwana le WhatsApp, Twitter, Facebook le Instagram“Thulaganyo eno ka boyona e nolofaditswe mme le dipotso tse di bodiwang mo go yona go bonolo thata gore mang le mang mo setšhabeng a tlhaloganye gore di tlhoka eng. Se sengwe gape ke gore jaanong badiradi kopo ba ka kgona go emisa seo ba se dirang ba boe ba tswele pele ka seo ba neng ba se dira mo nakong e e tlang ntle le gore seo ba setseng ba se dirile se latlhege mme ba tshwanele ke go simolola kwa tshimologong, seno se ne se se teng mo thulaganyong e e neng e dirisiwa mo nakong e e fetileng, o tlhalositse jalo.“Mo godimo ga diphetogo tse di dirilweng, NSFAS e tsentse tirisong dithulaganyo tse dingwe tse dintšhwa tsa go dira dikopo go thusa badiradikopo ba maemo a a farologaneng segolo jang jaaka badiradikopo ba le bantsi e le bašwa mme bontsi bo ithatela go dirisa ditsela tsa thekenoloji,” Tona Nzimande o tlaleleditse ka go rialo.Dithulaganyo tse dintšhwa tseno go akareditswe tsa mananeo a megala, a di-SMS le WhatsApp, mo motho a ka kgonang go dira kopo ya go tlamelwa ka matlole a NSFAS, mmogo le go sala morago kopo ya gagwe gore e tsamaya kae le go kgona go e phimola fa a batla mmogo le go kgona go dira dilo tse dingwe gape tse dintsi tse a ka tlhokang go di dira. Mo malobeng dilo tseno tsotlhe di ne di diriwa fela mo webesaete.Se sengwe gape, go netefatsa gore ga go kopo epe e e tlogelwang kwa morago, Tona Nzimande o tlhalositse gore NSFAS e tla rebola letsholo le le tla lebang kwa baaging, go dira bonnete jwa gore batho ba ba senang didirisiwa tse di tlhokagalang tsa thekenoloji tsa go dira dikopo ba neelwa thuso e ba e tlhokang gore le bona ba kgone go dira dikopo.
O ka bona jang Basari ya NSFAS?O na le matshwanedi a go neelwa basari ya NSFAS fa e le gore o moagi wa Aforika Borwa yo a batlang go ya sekolong mo ngwageng wa 2023 kgotsa fa e le gore o setse o ntse o le kwa yunibesiting kgotsa kwa kholejeng ya TVET mme o na le dintlha tse di latelang:
• O le yo mongwe wa baithuti ba ba amogelang mogolo wa bana wa SASSA kgotsa• Kwa lapeng mogolo wa batsadi ka bobedi fa o kopanngwa o sa fete  R350 000 ka ngwaga kgotsa • O le motho yo a nang le bogole, mme mogolo wa lapa fa o kopanngwa ga o a tshwanela go feta  R600 000 ka ngwaga kgotsa• O le moithuti wa kwa yunibesiti yo a simolotse ng dithuto tsa gagwe tsa kwa yunibesiti mo ngwageng wa 2018 mme mogolo wa ka fa lapeng o sa fete R122 000 ka ngwaga.Paka ya go dira dikopo e tla tswalelwa ka la bo 31 Ferikgong 2023.
 – SAnews.gov.za  Etela webesaete ya NSFAS mo go  www.nsfas.org.za  gore o bone tshedimosetso ka botlalo ka ditokomane tse di tlhoke-gang go felegetsa kopo ya gago mmogo le go bona tshedimo-setso ka thulaganyo ya go dira dikopo.Go ikgolaganya le TVEP, letsetsa Manthada mo go 0647715264 kgotsa o romele imeile mo go:  tj@tvep.org.za.E tswelela go tswa mo go tsebe 1DIKGANGKAKARETSO