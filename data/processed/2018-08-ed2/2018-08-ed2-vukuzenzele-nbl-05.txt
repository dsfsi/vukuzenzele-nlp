UYolisa usebenzisa ukuphothela njengendlela yokwenza ngcono ipilwakhe

Dale Hes

ITHANDO lobukghwari lidosele uYolisa ekutlameni ibubulo elithuthukako. UYolisa Fuma ukha- mbe indlela ema- ngazako ukusukela
epilweni yomtlhago yePuma- langa Kapa, ukufikela lapho aba nekareko ngezobu- kghwari nokobana abambe iimfundobandulo ngomnqo- pho wokwabelana ngama- kghonwakhe nab omma abangasebenziko.
UYolisa wabelethelwa eloki-
tjhini elingaphandle kweKo- mani esePumalanga Kapa, lapho agade ahlala khona namalunga womndenakhe ali-15.
UYolisa wabeka wathi, “Umndenami bewunganamali eyaneleko yokungingenisa isikolo. Ngokutlhoga ifundo, kwafuneka bona ngikalukanele indlela yokuziphilisa”.
Wasebenzisa isikhathi esine- ngi sepilwakhe afunda ukwelu- ka ngenidlhili emva kwalokho
wafudukela eKapa wayoku- hlala nodadwabo. UYolisa wa- zifundisa ukuphothela ngemva kwalokho wayokuhlala eMbe- kweni, ese-Paarl ngomnqopho wokuyozifumanela amathuba wepilo engcono.
Wathi, “Banengi abantu egade bafaka ama-oda wezinto ezi- phothelweko. Ye-ke ngazipha umsebenzi wokuqala imikhi- qizo yomncamo ngayitlharu- lula kancani kancani ngifuna ukubona bonyana iphothelwe bunjani. Ngazifundisa uku- phothela wami umhlobo womncamo ngawuthengisela e-Ikwezi Centre ese-Paarl.
UYolisa  ubengomunye 
wabakhiqizi bezobukghwari abasakhasako kabama-20 ukukhethwa nguMasipala weNdawo we-Drakenstein ne-Drakenstein Local Tourism Association (i-DLTA), ukobana bakhambela ifundobandulo lamalanga amane elihlelwe liZiko lemiKhiqizo eKhandi- weko neyobuKghwari eyaziwa
nge-Craft and Design Institute (i-CDI).
Ihlelweli lafundisa ababa- mbindima ukuveza amasa- mpula wemikhiqizo etlhogwa bathengi nezokusiza bezobu- kghwari ukobana bazithomele amabhizinisabo.
UYolisa wahlathulula wa- thi, “Isifundobandulwesi sasifundisa ngokuzitlamela nokuzitlolela amaplani wama- bhizinisi. Ngithokoza khulu ngalelithuba, njengombana sengizokukghona ukukhulisa ibhizinisami”.
Imikhiqizo yakhe yomncamo
nelukiweko sele ithengwe makhastama weendawo ezikude ezinjenge-Germany ne-Sweden.
“Gade kubudisi kezinye iinkhathi, kodwana ngesekelo le-CDI nomasipala, ngikgho- nile ukuthumbukela ngale kweenqabo njenganje ngize- nzela imali begodu sengikgho- na nokondla abentabami abane. Amabhudangwami amanengi ayaphumelela,” kwatjho uYo- lisa.
UYolisa wathatha isiqunto sokudlulisela ilwazi nama- kghonwakhe kibomma bendawo abangasebenziko kobana bathome ukuzenzela ingenisomali  abayitlhogako ngalokho bakghone ukondla imindenabo.
“Njenganje ngibabandulela kwami abomma abathathu abangasebenziko. Nginethe- mba lokobana ingasikade ngizo- baqatjha ebhizinisinami,” kwatjho uYolisa.