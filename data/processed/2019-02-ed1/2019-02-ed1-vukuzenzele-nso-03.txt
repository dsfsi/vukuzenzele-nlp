Vuk’uzenzele“Re filwe maikarabelo a go aga naga ye mpsha, go hlohla go hloka toka ga nako ya go feta le go se lekalekane ga gona bjale.”Go thoma lefsa ga Afrika Borwa  Lenaneo la YES ke kgopolo ya Mopresidente Ramaphosa bjalo ka tsela ya go bulela mešomo ya bafsa.Dale HesNgwaga wo tee fela wa go feta, Mo presidente Cyril Ramaphosa o etile pele go thoma lefsa ga Afrika Bo rwa ka morago ga go tsena ka ofising, Mopresidente o abile Polelo ya Maemo a Setšhaba (SoNA) yeo e tlišitšego tshepo, lethabo le boitshepo go dimilione tša batho bao ba bego ba e lebeletše nageng ka moka.
Go be go na le maikutlo a go tsenelela a lethabo go SoNA. Go a swanela gore polelo ye e abilwe ka Ngwagakgolo wa Nelson Mandela: e sa le go tloga mola temokrasi e thoma go ka Afrika Borwa ga se nke go letelwa tše dintši ka tsela ye go tšwa go mopre sidente. Eupša polelo ya Mopresidente Ramopho sa e tsene megopolong ya setšhaba ka moka sa Afrika Borwa. E kgwathile ditaba tša bohlokwa tšeo naga e lebanego le tšona; ya šiši nya ditharollo tša bohlale; gomme ya bontšha boikga fo bja nnete mo go ageng Afrika Borwa ye kaone.
Dikarolo tša nepišo tša SoNA ya 2018 Go swana le di-SoNA tše dintši tšeo di tlilego pele, ditaba tša tlholo ya mešomo, kgolo ya ekonomi, kimollo ya bohloki, thuto, tlhokomelo ya maphelo, mpshafatšo ya naga, tekatekano ya bong le go lwantšha bosenyi le bome netša di tšwelela godimo lenaneong la SoNA ya 2018.
Mopresidente Ramaphosa o rile nako ye, le ge go le bjalo, ke ye nngwe ya tswalo lefsa yeo e feletšego ya Afrika Bo rwa. Yeo e tlogo nyaka legato le lefsa la tharollo.
“Re filwe maikarabelo a go aga naga ye mpsha, go hlohla go hloka toka ga nako ya go feta le go se lekalekane gonabjale. Re laetšwe go dira bjalo ka fase ga maemo a boima”.
Go hlola mešomoGare ga kimollo ya bohloki, tlholo ya mešomo e be e le ye nngwe ya ditaba tša matho mo tšeo di tšweleditšwego ke Ramaphosa mo polelong ya gagwe.
“Mo gare ga lenaneo la rena la setšhaba la 2018 ke tlholo ya mešomo, kudu ya bafsa,” gwa realo Ramaphosa.
Ge tlhokego ya mešomo e oketšega ka Afrika Borwa, Mopresidente o gateletše tlho kego ya tšhoganetšo ya go hlola mešomo ka ditekanetšo tše mmalwa. Tsebišo ya Samiti ya Mešomo ya Mopresidente, yeo e tla amago dipoledišano gare ga lekala la setšhaba,  kgwebo le setšhaba sa segae, e amogetšwe ka borutho.
E bile mathomong a Diphalane, Samiti e bontšhitše e na le mohola mo go tšwe letšong ya leano la tlholo  ya mešomo. Tumelelano ya tlhako yeo e saenwego mo samiting e hlaloša ditseno gare tše di nepišago tša go feta 70 tšeo, gare ga dilo tše dingwe, di tla kaonafatšago senyakwa sa gae, ya oketša le go godiša dikišontle, ya hlola ditsela tša bafsa mešomong le go hlabolla makala a go swa na le temo, tšweletšo, meepo le ekonomi ya dilahlwa.
Ge kudu bafsa ba amilwe ke tlhokego ya mešomo, Mopresidente Ramaphosa ka bjako o beile pele mananeo ao a tla holago bona. Tirelo ya Thwalo ya Bafsa (YES) e thakgotšwe mo dikgweding tše pedi morago ga SoNA ya 2018, gomme e aba mokgwa wo o hlabollotšwego wa di kgwebo go thwala bafsa gore ba ithutela mošomo gomme ba lefelwa. Mo mafelelong a 2018, palomoka ya dikha mphani tše 266 di be di saenne lenaneo la YES, gomme bafsa ba 5 500 ba be ba tsentšwe lenaneong.
Go kaonafatša ekonomi  Ekonomi ya Afrika Borwa e dutše e itemogela kgolo ya go nanya, ya ba ya wa leba kanyana mo mathomong a 2018. Tshepo ya babeeletši e be e dula e le fase, gomme makala a godimo a bohlokwa a be a sa hwetše thekgo yeo a e hlokago go kgatha tema mo ekonoming.
Go sepelelana le tlhaba taba ye ya go thoma lefsa, Mopresidente Ramaphosa ka bjako a thoma lesolo le la dipeeletšo. O thwetše boemedi bja go ikgetha go mo thuša go kakanyo ya go goketša R1.2 trilione ya dipeeletšo ka 2023. Mopre sidente Ramaphosa o sepetše gape go dikologa lefase go buša tshepo ya dinaga tša ka ntle mo go beeletšeng ka Afrika Borwa.
Leselo le feletše Khonfe renseng ya Dipeeletšo ya Afrika Borwa ka Diphalane, moo Mopresidente a tšebišitšego gore tšhelete ye e ka bago R290 bilione ya dipeeletšo e tshepišitšwe, go tlaleletša R400 bilione yeo e tshepišitšwego ke dinaga tšeo di etetšego nakong ya lesolo la dipeeletšo. Go akantšwe gore dipeeletšo tše di tla oketša R330 bilione go GDP ya Afrika Borwa ka 2024, gomme ya hlola mešo mo ye 275 000 ka ngwaga.
Tlhohleletšo ya ekonomi ya Mopresidente Ramaphosa le leano la kaonafatšo le uto llotšwe bjalo ka tsenogare ya motheo ye nngwe go tloša bothata bja ekonomi ya  Afrika Borwa.
E tsebišitšwe ka Lewedi, sehlopha se tshepišitše go potlakiša ditshenyagelo tša mananeokgoparara, kao nafatšo dikgokaganong tša megala le makala a meepo, phethagatšo ya diprotšeke tše di kopanetšwego tša setšhaba le tša praebete le go nolofatša molao wa visa woo o tla dirago gore go be bonolo go dikhamphani tša boditšhabatšhaba go dira kgwebo le Afrika Borwa.
Go tumola bomenetša ka medu le go matlafatša taolo ya mmušo  Mopresidente o bontšhitše boikgafo bjo maatla mo go tumoleng bomenetša ka medu ka mmušong le ka di kgwebong tša mmušo. Khomi šene ya dinyakišišo ka ga go thopša ga mmušo e thomile kgauswanyana ge a se na go ba ka ofising, kamoka le dikhomišene tša dinyakišišo ka go Eskom le ka go SARS.
Go fetoša ga dibopego tša boetapele mo go dikgwebo tša mmušo e bile taetšo ye nngwe ya nepo ya Mopresidente mo go lwantšheng bomenetša le mo go tiišetšeng taolo.