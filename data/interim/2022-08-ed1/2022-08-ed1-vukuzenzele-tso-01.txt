Ku nyika vavasati matimba hi ku tirhisa vurimi

Owen Mngadi 

Dr Ethel Zulu i n'wamapurasi lotsongo wo tiveka loyi a nga eku kuleni.
U tirhisa vutivi bya yena byo enta byo twisisa madyelo na malembe ya ntokoto wo kurisa tihuku to hlayisiwa ku nga tirhisiwi tikhemikali na matsavu epurasini ra yena hi xiko ngomelo xo nyika vavasati van’wana matimba yo va van’wamapurasi vo xavisa.Dokotela Zulu (48) loyi a nga na digiri ya vudokodela bya madyelo, u na purasi ra 23 wa tihekitara eCulli nan ehandle ka Pitori, laha a humelerisaka no kurisa swimilana swa matsavu na tihuku ku nga tirhisiwi tikhemikali, leti a ti yisaka eswitolo swo hambanaha mbana.Purasi ra yena ri tlhela ri va na 20 wa vadyondzi lava endlaka tidyondzo ta vurimi lava kumaka vuleteri. Dr Zulu u tshikile ntirho wa yena eka Ndzawulo ya Vurimi eNorth West ku sungula ejesi ya yena ya vuleteri, Hope Nutrition Business Consultants. Leswi swi ve tano endzhaku kaloko a rhurhele eGauteng kambe a nga kumi ntirho tanihi mutivi wa madyelo.Wa tinyiketela hi vurimi naswona xivono xa yena i ku nghenisa vavasati vo tala hilaha swi kotekaka eka vurimi, xiyenge lexi a tshembaka leswaku xi nga kota ku nyika matimba no tumbuluxa mitirho.“Ndzi tirhile nhungu wa malembe, ndzi tirha na vaofisara vo engetela vurimi, naswona hi pfunile van’wamapurasi vo tala hi nhlayiso wa swakudya, ku basa na madyelo. Vurimi ku vile ku navela ka mina ku sukela loko ndza ha ri ntsongo naswona a ndzi se tshama ndzi tivona ndzi ri karhi ndzi endla swin’wana.”Hi ejensi ya yena ya vuleteri, Dr Zulu u hlamuserile leswaku u tirhile eka swifundzakulu swa tsevu, ku pfuna vavasati na vanhu lavatsongo ku fambisa vurimi bya vona.
 Ku fuya tihuku to xavisa“Hi 2017, Dr Zulu u lemukile leswaku vuleteri bya yena a byi pfuni nchumu loko ku nga ri na mbuyelo, kutani a xava purasi ku humelerisa vutivi bya yena hi swiendlo.Namuntlha, u fikelerile ku va n’wamapurasi wo xavisa tihuku loyi a nga na ku tlula 7 500 wa tihuku ta nyama. Kungu ra yena ro sungula a ku ri ku humelerisa matsavu yo byariwa ku nga tirhisiwi tikhemikali.“A ndzi lava tihuku ku endla manyoro. A ndzi ya etindlwini ta vanhu ndzi ya ma teka ku hlayisa miroho ya mina handle ko tirhisa tikhemikali. Hi leswi miehleketo ya tihuku ta nyama yi nga tisa swona. Ku nga se hela malembe yambirhi, hi humelerisile 5 000 wa tihuku ta nyama no sungula ku xavisela switolo swa kwala kaya.”U engeterile leswaku tihuku ta yena a ti pfaleriwi no hlayisiwa ku nga tirhisiwi tikhemikali, to pfumala tiho-moni. U tirhisa manyoro ya tihuku ku kurisa matsavu yo fana na xipinichi, burokholi, khavichi na tiphepha. Ku engelela eka switolo, Dr Zulu u xavisela van’waswimawusa swikumiwa swa yena. Matirhelo ya yena ya humelerile lero a thola na 12 wa vavasati vo tirha nkarhi hinkwawo.Ku ya hi Dr Zulu, ku fuya tihuku i sekitara ya nkoka laha tikweni, tanihileswi mindyangu yo tala yi dyaka huku ku tlula mixaka leyin’wana ya nyama.Dr Zulu u na ntshembo wo letela ku tlula 1 000 wa vavasati hi vurimi etikweni hinkwaro lembe na lembe. U tlhela a tiyimisela ku va un’wana wa vahumelerisi vo tshembeka va Afrika-Dzonga va tihuku to ka ti nga pfaleriwanga na matsavu yo hlayisiwa ku nga tirhisiwi tikhemikali.U tsundzuxa van’wamapurasi va xisati lava ha taka ku sungula switsongo naswona va nga yimeli nseketelo wa mfumo. “Loko nseketelo wa mfumo wu ya ku kuma, wu tava wu ri ntlhandlekelo. Loko u lava ku humelerisa 3 000 wa tihuku ta nyama, ku hava lexi ku sivelaka ku sungula hi 20. Tshinelela switolo swa kwala kaya ku kuma swilaveko swa vona mayelana na nkoka lowu va wu lavaka no tirha hi mitla wa leswaku mi fikelela nkoka na nhlayo leyi va yi lavaka,” a engetela.
Ku nyika vavasati matimba hi ku tirhisa vurimi Dr Zulu u tshemba leswa ku vurimi byi nga tlanga xiave eka ku nyika vavasati matimba ya swa ikhonomi no tumbuluxa mitirho yo tala eka vavasati.“Loko u nyika wansati matimba, u nyika rixaka matimba. Ha swi kota ku avelana vutivi bya hina no endla leswaku vanhu vo tala va nghenelela.”U engetela leswaku vavasati a va fanelanga ku tipimela ku va eka vurimi byo sungula kambe va fanele ku xiya matlhelo man’wana ya xiyenge yo fana na ku lulamisa no hlayisa swikumiwa swi va swakudya, ku swi phutsela no swi xavisa nakambe.“Ku tiyimela hi swa timali i ndlela yi ri yoxe leyi nga hi pfunaka ku heta nxaniso wa madzolonga yo ya hi rimbewu naswona sweswo swi nga fikeleriwa hi ku tirhisa vurimi, eka swin’wana swo tala,” ku vula Dr Zulu.