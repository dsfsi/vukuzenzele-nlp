PrEP Ingakhandela Ingogwana 

Allison Cooper

Njengoba iSewu la Afrika itjheja iLanga lePhasi ngezeNtumbantonga ngomhla wo-01 kuNo bayeni neJima lama Langa Ali-16 lokuLwa neNturhu eQothele bobuLili obuThileko (i-GBV) ukusukela ngomhla wama-25 kuSinyikhaba ukuyokufika kumhla we-10 kuNobayeni, i-Vuk’uzenzele ifunisisa ngobudlelwano hlangana kwe-GBV ne-HIV/AIDS. IsiKhwama sokuQalelela amaGadango aThathelwa iNturhu eQothele bobuLili obuThileko nokuBulawa kwabaNtu abaSikazi (i-GBVF) silwela ukuqinisekisa ukuthi eSewula Afrika akuna-GBVF ekukhahlunyezwa ngayo abantu abasikazi; abantwana; abantu abezwana nabantu bobulili bunye nabo, nabantu bobulili obungakhethiko, nebobulili obuncambili, nabantu abatjhugulule ubulili ababelethwe nabo, nebobulili obuduna nobusikazi ngasi khathi sinye muntu munye, nebobulili obungakajayeleki ngokurarako, nebobulili obuthiyeleleko, nobunye (beLGBTQIA+). Isikhwamesi savulwa ngu Mengameli u-Cyril Ramaphosa ngoMhlolanja wee-2021, ngomnqopho wokusekela ukuphunyeleliswa kweHlelo lamaQhinga wokuLwa ne-GBVF eliZweniloke. Ngo kutjho kobunzinzolwazi besikhwamesi, senza umsebenzi oqakathekileko  ekwenzeni ukuthi kwenzeke amatjhuguluko, ngokusekelwa lirhubhululo, ukuphandluluka kwabantu nesekelo lokwenza eenhlanganweni ezinento eziyenzako ekulwiseni i-GBVF.

Enye yeenhlangano ezise kelwa sikhwamesi yiGugu Dlamini Foundation ya KwaZulu-Natala, esele ithole ama-R250 000 ukusuka esi khwameni se-GBVF.
 UmNqophisi oPhetheko weGugu Dlamini Foundation, uMandisa Mabaso, wasungula ihlangano le ngomnyaka wee2010 ngemva kobana unina – ihloko leya uGugu Dlamini – abulawa ngokukghadlhwa ngamatje ngomnyaka we-1998 e-Durban, abangiswa ukuthi waveza ukuthi uNengogwana ebanga iNtumbantonga, i-HIV .
  “Ihlangano le inqophe ukuqinisa ilawulo likarhulu mende wendawo kobanyana kuzokwenziwa ngcono ama gadango wokulwa ne-GBVF, ekuyinto eqakathekileko ekuphumeleliseni amandla wokulawula isifo esibangwa yi-HIV eSewula Afrika,” kutjho uMabaso.
“Godu inqophe nokwehlisa izinga lokutheleleka kwabantu nge-HIV/AIDS, nokwan disa amathuba wokutjhejwa nokwenza ngcono umphumela wepilo ebantwini abasikazi nabaduna abaphethwe naba catjhazelwe yi-HIV/AIDS,” uyangezelela. Imali etholwa yihlangano le isiza abantu abasikazi abama522 255 nabantu abaduna abama-900 ababuya emakhaya acatjhazelwe yi-GBV nenturhu yomkhaya; abantu abakhahlun yeziweko abanokukhubazeka; kunye nomphakathi we-LGBT-QIA+,” kungezelela uMabaso. Ngokutjho kwe-UNAIDS, eendaweni lapho i-HIV idlhabhe khona, abantu abasikazi ababongazimbi be-GBV basengozini yamathuba angafika ema-50% wokungenwa yi-HIV . Abanye babonobangela balokhu kukata, kunye nokwala kwamadoda ukuse benzisa amakhondomu.Yini I-PrEP?  Enye yeendlela zokukhandela ukungenwa yi-HIV kuseben zisa i-Pre-Exposure Prophylaxis (i-PrEP), emumuthi osetjen ziswa babantu abanganayo i-HIV kodwana abasengozini ekulu yokuthelelwa nge-HIV ngokuya emsemeni nomuntu onayo namkha ngokujova ngesidakamizwa; usetjenziswa wokemalanga lomuthi. NgoRhoboyi uNgqongqotjhe wezePilo u-Joe Phaahla wathi iSewula Afrika ngiyo enabantu abanengi khulu ukudlula woke amazwe we-Sub Saharan Africa abathoma ukusebenzisa i-PrEP . Wathi amaziko weze pilo womphakathi weSewula Afrika ama-70% namkha azii2 419 selahlanganise i-PrEP eselwako eempakaneni aphele azinikele abantu abakhamba kilamaziko wezepilo.
“Umuntu osebenzisa i-PrEP akunasidingo sokuthi ayise benzise/ayisele ipilwakhe yoke; umuntu angakhetha ukuyisebenzisa qobe nakazi bona asengozini yokutheleleka nge-HIV . Nokho-ke, ukuthi i-PrEP isebenze kuhle, kufa nele isetjenziswe wokemalanga [ngalesisikhathi asengozini ekulu yokungatheleleka],” kufakaza uMabaso. Nayo-ke i-PreP kufuze isetjenziswe nezinye  iindlela zokuzivikela, ezinje ngamakhondomu wabasikazi namakhondomu wabaduna, ngoba phela i-PrEP umuntu ayimvikeli kamanye amagulo athathelanwa emsemeni, begodu ayisiso isikhandelam-beleko.
 UMabaso uthi la abantu bezwana ngokuthi bafuna umntwana, i-PrEP ingasiza ngokuvikela ukungenwa yi-HIV kilo umlingani omunye onganayo i-HIV kunye nesa neni elingakabelethwa.
 Kusenjalo, phambilini no nyaka isiGungu esiLawula zePilo eSewula Afrika (i-SAH PRA) siphasise ukusetjenziswa kwerenghana efakwa esithweni sobufazi kobana isebenze njenge-PrEP . Irenghana le inomuthi orhobhisa amandla wentumbantonga obizwa ngo kuthi yi-dapivirine, kanti-ke kufuze itjintjwe qobenyanga.
Ngaphezu kwalokho, i-PrEP etja – injektjheni ehlala iinyanga ezimbili – isalindelwe ukuphasiswa.  Ingaphasiswa, angeze kusaba nesidingo sokuthi umuntu akhumbule ukuginya ipilisi ilanga nelanga. Umseme Ophephileko  Ihlangano le iqothele uku -phungula izinga lokutheleleka nge-HIV ngokukhuthaza ukusetjenziswa kwama khondomu nokuya emsemeni ngeendlela eziphephileko.  “Siyelelisa abantwana nelutjha ukuthi bakuriyadise ukuya emsemeni – banga rhabi –bekube sikhathi lapho bazabe sebalungele khona ukuthatha iinqunto ezinesi sekelo esiqinileko namandla wokukhetha nokuhlukanisa ngelwazi lezepilo elingcono,” kuyelelisa uMabaso.
 “Sikhuthazela nokuya emsemeni ngeendlela ezi phephileko ngokuqinelela ngesiyeleliso esithi abantu abasebenzise amakhondomu, begodu omunye nomunye abe nomlingani munye aqa lene naye ngasikhathi sinye.
Ukusetjenziswa kweenda kamizwa – khulukhulu lezo ezifakwa emzimbeni nge zekhtjheni – kukhalinywa ngamagama abukhali ngoba kwandisa amathuba wengozi yokutheleleka nge-HIV ,” uyangezelela.
Ihlangano le ibuye ihlomise abantu abasahlelwe yi-HIV/GBV , nabasengozini yayo ukuthi bazi amalungelwabo babe bakghone nokuthola isizo lomthetho kobanyana bazokwazi ukukhandela nokuphikisa ukwephulwa kwamalungelo wobuntu.
