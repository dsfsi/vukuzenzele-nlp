Ku ndlandlamuxiwa ka N3 swi nyika  MaAfrika-Dzonga matimba

Owen Mngadi 

Mduduzi Jijana i n’wini wa Disability Empowerment Movement, leyi ku nga yin’wana ya tikhamphani leti sweswi ti nga eku vuyeriweni ku suka eka R26 wa mabiliyoni ya ku ndlandlamuxiwa ka gondzo lerikulu ra N3 exikarhi ka Pietermaritzburg na Durban eKwaZulu-Natal.Phurojeke, leyi rhangeriweke hi Ejensi ya le Magondzweni ya Afrika-Dzonga ya Rixaka (Sanral), yi tiyisisa leswaku van’wamabindzu vo fana na Jijani a va vuyeriwi ntsena kambe hi tlhelo va tumbuluxa mitirho eka van’wana.Jijani, loyi a hanyaka na vutsoniwa, u vula leswaku khamphani ya yena yi nghenisa swikoweto swa le gondzweni exikarhi ka Hilton ku ya Pietermaritzburg.U thorile 13 wa vanhu naswo na u vula leswaku phurojeke yi cincile vutomi bya vona. “Tanihi vanhu lava hi hanyaka na vutsoniwa, hi kombisa leswaku hi na vuswikoti. A ha ha tshe mbeli eka mali ya mpfuneto. Hi endla mitirho ya xiviri,” ku vula JijanaMurhangeri wa Nongonoko wa Sanral wa le N3, Tsepo Matekane u vula leswaku khamphani ya yena yi tiyi sisile leswaku 30% ta ntirho ti nyikiwile tikhamphani ta le mugangeni leti nga na vuswi koti byo nyika vukorhokeri byo hambanahambana. Leswi swi tumbuluxile swivandlanene eka mabindzu lamatsongo ya vantshwa, vanhu na vavasati lava a va nyadziwa eka nkarhi lowu nga hundza.“Ku na 108 wa mabindzu lamatsongo lama sweswi ya ti rhaka eka tiphurojeke to hamba  nahambana.” a vula.Nokuthula Zondi wa Ingqalabutho Yamalinda Multipurpose Trading u nyikiwile kontiraka yo phakela misava no nghenisa tiphayiphi ta mati ya nkululo.U ri khamphani ya yena yi thorile nhungu wa vatirhi va vuswikoti, ku katsa na vachaye ri. Zondi u engeterile leswaku vavasati va na vuswikoti ku fana na vavanuna naswona khamphani ya yena yi na matimu ya vukorhokeri bya kahle. “Hi twisisa nkoka wa nkarhi no fikelela mikongomelo ya hina hinkwayo ku tiyisisa le swaku phurojeke yi famba kahle. Hi amukela xivandlanene naswona hi tshemba leswaku swotala swi tata leswaku khamphani ya hina yi kula ku ya hi xiyimo xa tikontirhaka,” a ngetela.
Tiphurojeke ta nkoka ta mfumo wa rixaka Matekane u vula leswaku nhluvukiso wa Durban-Free State-Gauteng Logistics and Industrial Corridor wu na mpimanyeto lowu ringanyetiweke wa R26 wa mabiliyoni naswona hi yin’wana ya tiphurojeke ta nkoka leti hlanganisiweke ta mfumo wa rixaka. Yi tiveka tanihi SIP2.Phurojeke yi ta anamisa N3 yi va na mitila yo hlaya eka tlhelo rin’wana na rin’wana. Swi tlhela swi katsa ku cinciwa ka yan’wana ya magondzonkulu yo hlanganisa ku antswisa nkhuluko wa mimovha.Xiyenge lexi khumbekaka xa N3 xi na malembe yo 
tala xi ri na ntlimbano wa nkhuluko wa mimovha, ngopfungopfu hi tiawara ta bizi hikuva titiraka to tala to rhwala nhundzu ku suka eka nhlaluko wa Durban ti tirhisa gondzo lerikulu ku ya eGauteng na swifundza nkulu swin’wana swa le ndzeni ka tiko. Van’wana va vachayeri va titiraka to rhwala nhundzu va vangile tinghozi hikuva va nga ri na vukheta eka tikhevhe to totswa.“Handle ko lunghisa ntlimbano wa nkarhi wo leha hi ku tumbuluxa mafambelo ya kahle hi ku aka mitila yo engetelela ya mafambelo, ku ndlandlamuxiwa ka N3 swi ta tisa ntlakuso wa vuhlayi seki. Tikheve ta khombo ti ta susiwa. Tindhawu to hlangana to ka ti nga hlayisekangi ti ta akiwa hi vutshwa,” Ku vula  Matekane.Sanral yi nyikile tikontiraka tinharhu eka kotara yo hetelela ya 2021, naswona ntirho wo aka wu sungurile exikarhi ka Sunguti na Dzivamusoko. Swiyenge leswi nga eku  ndlandlamuxiweni sweswi i 19 wa tikhilomitara (km) ku suka eCato Ridge ku ya eDardanelles, laha ku tivekaka ngopfu tanihi Umlaas Road; xiyenge xa 26.6 km ku suka Dardanelles Interchange ku ya Lynnfield Park; na 30 km ku suka Lynnfield Park ku ya Ashburton Interchange.Matekane u hlamusela leswaku SIP2 yi ta tiyisa logi-sitiki na phaseji ya vutleketli exikarhi ka mihlaluko ya le swivindzini swa mabindzu ya vumaki swa Afrika-Dzonga, yi ta atswisa ku fikeleriwa ka switirhisiwa swo humesa no nghenisa swixavisiwa eDurban no kurisa matirhelo ya kahle ya leka phasejini ya vutleketli.U engetela leswaku phurojeke i xiphemu xa Kungu ra Nhluvukiso ra Rixaka ra 2030 na Kungu ra Vutleketli bya Xiyimo xa le Henhla ra Rixaka ra 2050 no seketela Kungu ra Mfumo ra ku Aka Ikhonomi hi Vuntshwa na ku yi Vuyelerisa eka xiyimo xa kahle. Ku ta fika sweswi, mfumo wu kunguhata ku hluvukisa sisiteme ya vutleketi lebyi nga kotaka ku yiseka emahlweni ku ya hi swilaveko swa xiviri swa vanhu lava tshamaka eAfrika-Dzonga no korhokela vanhu lava nga na mali yintsongo leyi va nga yi tirhisaka ku fambafamba. Matekane u vula leswaku ku ndlandlamuxa swi ta teka exikarhi ka nhungu na 10 ra malembe ku hela naswona ku pfariwa ka gondzo ku ta endliwa hi switsongo. U engetela leswaku van’wamimovha va ta tshama va ri karhi va tivisiwa hi ku nonoka ka nkhuluko wa mimovha naswona valawuri va nkhuluko wa mimovha eKwaZulu-Natal va ta pfuna ku hlayisa nkhuluko wa mimovha.Sanral yi kombela van’wamimovha ku lemuka switsundzuxo swa swikoweto hinkwaswo, ku hunguta rivilo ra vona loko va tshunelela tindhawu leti ku akiwaka no tekela nhlokweni vatirhisi van’wana va gondzo.
