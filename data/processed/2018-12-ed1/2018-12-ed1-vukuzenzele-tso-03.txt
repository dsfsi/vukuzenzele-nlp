Tirhisa mali ya wena hi vutlhari  

Allison Cooper

Nguva leya makhisi musi a yi fanelanga  yi ku siya u ri na swikweleti swa le henhla loko se yi hundzile.
Ku va u tirhisa mali yo tala swi fana na mutwa lowuya wo karhata wa xikweleti endzeni ka ‘ntanghu ya wena ya swa timali’. Swi kahle ku papalata ku tirhisa mali yo tala Khisimusi leri hikuva leswi swi nga va na nkucetelo eka nkhuluko wa timali ta wena xikan’we na mpimanyeto hi ku famba ka nkarhi,” ku vula Matthys Potgieter loyi a nga murha ngeri eka vunavetisi na vu xavisi kusuka eka DebtSafe.
“Ku titwa lokuya ka kahle ka ku tirhisa mali yo tala hi Hukuri na N’wendzamhala i ka nkarhinyana naswo na vatirhisi va ta titwa va ri na ntshikelelo eka leswi va swi endleke va nga swi pimanyetalangi hi ku hela ka Sunguti 2019. U nga tirhisi mali leyi u nga riki na yona,” ku engetelela Potgi eter.
Mellony Ramalho wa Afri can Bank u vurile leswaku vatirhi hakanyingi va kuma muholo wa vona ka ha ri nkarhi hi N’wendzamhala, leswi endlaka leswaku va rindzela muholo wa Sunguti nkarhi wo leha.
“Sunguti i nhweti yo tika eka vanhu vo tala, laha vo tala va vona va tsutsumelaka ku ya tirhisa makhadi ya swikweleti kumbe ku teka loni. Swi na nkoka ku va munhu a tekela enhlokweni ndlela leyi a tirhisaka mali ya yena hayona. Swa antswa u lulamisa mpimanyeto ku papalata ku tirhisa mali yo tala,” ku vula Ramalho.
Hilaha Potgieter a tsundzuxaka hakona vatirhisi hilaha va nga endlaka hakona mpimanyeto wa vona wu tshama wu ri ehansi ka vulawuri:  •	Endla leswaku firiji na ndhawu leyi u vekaka eka yona swakudya swi va na swakudya leswi nga ta tshama nkarhi wo leha.
•	Anakanyani hi ku tirhisa xifambo xin’we. Ku tirhisa mimovha ya nhlayo ya le hansi swi vula ku tirhisa mpimo wa le hansi wa mafurha.
•	Laha swi koteka, papala-tani magondzo lawa hake-leriwaka.
•	Ematshan’weni yo xava ti-nyiko, endla leswaku vana va baka swibakiwani leswi va tikhaviseleke swona va endlela varhandziwa va wena.
•	Sungula ku xava swa makhisimusi ka ha ri na nkarhi.
Lembe leri, xipanu xa DebtSafe xi hlohlotela vatirhisi ku va va tirhisa phepha ra ribungu tanihi phepha leri faneleke ri phutsela swo karhi, hikuva ra xaveka naswona ri kota ku hlayisa mbango. 