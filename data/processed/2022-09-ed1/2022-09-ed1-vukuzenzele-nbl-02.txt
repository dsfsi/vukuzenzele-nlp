
Bulunga Imali: Thenga Ipahla Engatheliswako

Allison Cooper


Njengoba iindleko zokuphila zikhuphuka isiphelani nje ezakhamuzini zeSewula Afrika, khulukhulu lezo ezibuya emakhaya womrholo omncani, ungaqiniseka ukuthi imalakho ikuthengela igrowuzari enzunzwana lokhuya nawuthenga ipahla engatheliswako.
Ipahla engatheliswako kugoma okuthileko ekuphilwa ngakho intengo yakho engakafakelwa umthelo, okutjho ukuthi kuthengiswa ngemali ephasi.  Abantu abathenga ukugoma okungakafakelwa umthelo bangathola okunzuzwana ngemalabo, okuzabasiza ukuthi bakghone ukuthenga ukugoma okunepilo.
 Ngokutjho kweZiko lee mBalobalo leSewula Afrika (i-Stats SA), ukugoma neenselo ezingana-alkhoholi (i-NAB) ngoMgwengweni nonyaka bezibiza ama-8.6% ngaphezulu kwentengo ebekuthengiswa ngayo ngoMgwengweni wee-2021.

 I-Stats SA ithi ukugoma lokho intengo yakho ekhuphuke khulukhulu burotho nokugoma okusambumbu lwana (okubala nepuphu), inyama namafutha wokupheka – koke ekukugoma  ekuphilwa ngakho ebune ngini bamakhaya. Uburotho nokugoma okwenziwe ngokugoma okusambumbulwana kukhuphuke nge-11.2% ukusukela ngoMgwengweni wee-2021, ukusukela ema-8.4% ngoMrhayili wanonyaka, lokhuya iKomba yeNtengo yabaThengi (i-CPI) nayikhuphuka nge-1.1%. Isilinganiso sokukhuphuka kwentengo qobenyanga bekuma-2.6%, lapho ipuphu ikhuphuke khona ngemali ebonakalako (i-5.2%), uburotho obunzotho bakhuphuka ngama-3.2%, imakharoni yakhuphuka ngama-3%.  Ngaphezu kwalokho, intengo yenyama ikhuphuke ngama-9.5% ukusukela ngoMgwengweni wee-2021 ukuyokufika kuMgwengweni wee-2022, yakhuphukela phezudlwana kancani kunentengo yango Mrhayili wee-2022.

 I-oli yokupheka namafutha kukhuphuke ngama-32.5% ngomnyaka, nawalinganiswa nama-26.9% ngoMrhayili lokhuya nakukhuphuka i-CPI.  Iindleko eziphezulu ze-oli yesonebhlomu nazo zikuthuwelelisa kangako ukukhuphuka kwentengo yezinto.
 Bulunga Ngepahla Engatheliswako Ihlelo lokungathelisi enye ipahla lathonywa ngurhulumende ngomnyaka we-1991 ngomnqopho wokusiza amakhaya wengenisomali/womrholo ophasi.  Seyinengi enye ipahla engezelelwe epahleni yokuthoma yoku ngatheliswa, solo kwathoma lelihlelo.
 Ngokutjho kweZiko eliButhelela umThelo leliZweloke (i-SARS), ipahla engatheliswako itjho ukuthi abathengi behliselwa intengo ngama-15% epahleni abayi thengako, ngoba ababhadeli iVAT.
Ipahla Engatheliswako Ngile Elandelako:
•Uburotho obunzotho •Umumbu owonyisi

 weko/isiphila esomisi

  weko nerhreyisi •Iflawa yoburhotho

  obunzotho (ngaphandle

  kwebran  enekoroyi)  •Isitampa •Amaqanda  •Imirorho efretjhi nee
 n-thelo ezifretjhi •Iimbhontjisi ezomisi
 weko  •Amalenthili  •Ipuphu (yomumbu/
  yesiphila) •Ireyisi  •Ifesi yepilchards  ese
 mabhleganeni •I-oli yokupheka

  eyenziwe ngemirorho
 (ngaphandle kweolive

oil) •Ibisi, ibisi elikariweko/
eliphehliweko, ibisi lepu
 tjhana kunye neputjhana
  eyenziwe ngebisi •Iinhlumaya, amapeas ,
 amantongomani, njll.
Iintjhubelo zabantu abasikazi (amapads) nazo azitheliswa, njengoba namapads  wabadzwedzi kunye nezeleko zamabhrugwana wangaphasi wabantu abasikazi (amapanty liners) nawo angatheliswa.
  Izakhamuzi esele zithethe umhlalaphasi kumele bona zinande zibuza iintolo zangemakhabo ukuthi azinasephulelo sezakhamuzi zomhlalaphasi na, ngamalanga athileko, epahleni etheliswako.
 