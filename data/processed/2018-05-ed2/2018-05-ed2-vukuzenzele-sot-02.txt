Lefapha la Merero ya Lehae le lwanela ho fedisa mela

More Matshediso

Lefapha la Merero ya Lehae le theile mora lo wa ketso ho etsa bonnete ba hore baahi ha ba senye nako e telele meleng.
Ho ya ka Letona la Merero ya Lehae, Malusi Gigaba mela e melelele e ne e bakwa ke palo e phahameng ya bareki, seba ka se sa lekanang sa ofisi e ka pele, ditaba tsa boetapele le ho kwalwaha diofisi tsa yona ka matsatsi a Moqebelo.
E le ho rarolla bothata, le fapha le sekaseka sebaka sa tikoloho ya lona e le ho fumana hore ke dikarolong dife tseo le lokelang ho ntlafatsa ditshebe letso tsa lona ho tsona.
Letona le ile la nnetefatsa ka hore: “Re tla laela hore ho be le dipatlisiso tsa kgotsofalo ya bareki, re etse hore setsi sa thuso ya bareki se sebetse hantle ka ho fetisisa, fumane tharollo bakeng sa bareki ba kenang esita le sebaka sa ofisi e ka pele, sibolle kgonahalo ya tshebetso e ntjha ya ditjhafo, sebetsane le tshebetso e sa tsitsang, eketsa diketelo tse sa tsebahatswang tsa balaodi ba phahameng diofising tsa rona, ntlafatse phallo ya mosebetsi le ho tiisa dikamano le bareki.” Meralo ena ya ketso e tla phethahatswa ka mekgahlelo ya dinako tse kgutshwanyane, tse mahareng le tse telele.
Letona le hlalositse hore diphephetso tsena ha di na rarollwa ka ditharollo tse po tlakileng mme a kopa setjhaba ho ba le mamello ha lefapha le ntse le di rarolla.
Letona Gigaba o ile a re: “Re eme re iteletse ho etsa tsohle hantle ka ho fetisisa kamoo re ka kgonang ho fedisa ditwa ntshano tsa bongata meleng, le ha ho na le dikgaello tsa sebopeho esita le diphephetso tse ding.” Pele ho phatlalatso ya meralo ya ketso, lefapha le ile la sebe disa pehelo ya tekolo e le ho fumana mokgwa o lokileng ka ho fetisisa wa ho laola mela le ho ntlafatsa mesebetsi ya lona.
Pehelo e hlahisitse tshebetso e sa tsitsang, tshebetso e fokolang ya phallo ya mosebe tsi le mekgwa ya dikamano e sa hokahanang e bakang bare ki ba sa kgotsofalang le mela e melelele.
Ho ya ka Letona, dintlha tse latelang di mpefatsa bothata ka ho fetisisa: 
■ Bolaodi bo fokolang diofi sing tse itseng
■ Tshebediso e fokolang ya basebetsi
■ Ho hlokeha ha tshebetso ya peheletso ya sebaka
■ Taolo e fokolang ya mela■ Tshebediso e laolwang le e itaolang ka nako e le nngwe
■ Kabo e sa lekanang ya diofi si ho ya ka tikoloho e hau finyana■ Dintlha tse sa nepahalang tsa phediso ya ditokomane tsa boitsebiso tse tala tsenang le khoutu.
■ Matshwao a fokolang a tao lo diofising.
Ho na le diofisi tse 184 feela tsa ditaba tsa lehae tshebetsong ya dipehelo tsa nnete le diteishene tsa mosebetsi tse 411 ka hara naha.
Ke diofisi tse 184 feela tse sebetsanang le dikopo le di pokello tsa dikarete tse ntjha tsa boitsebiso le diphasepoto.
Lefapha le lokisa botjha diyuniti tse tsamayang tse 78 mme le na le tshepo ya hore di tla sebediswa hohle Afrika Borwa nakong ya karolo ya bobedi ya selemo sa 2018.

NA O NE O TSEBA?
Esale ho ajwa dikarete tse ntjha tsa boitsebiso ka 2013, diofisi tsa Lefapha la Merero ya Lehae di se di fane ka dikarete tse fetang dimiliyone tse robong.