Singakhona futsi sitawusebenta ngemandla kute sicedze kucishwa kwagezi 

vukuzenzele unnamed


Kulamaviki lamba lwa lengcile, ku cishwa kwakhulu kwagezi ngenhloso yekuwonga kutsikamete u mnotfo wetfu futsi kwa banga bulukhuni lobu khulu kubantfu bonkhe baseNingizimu Afrika.
Sigaba se-6 sekucishwa  kwagezi ngenhloso yekuwonga kwabangelwa kulahleka kwema-megawatts (ema-MW) langetulu kwe-18 000 emandla eku-phehla ngenca yekwephuka kwemayunithi kanye nesiteleka sebasebenti baka-Eskom lesingekho emtsetfweni.Ngemuva kweminyaka lelishumi kunekushoda kwagezi, bantfu baseNingizimu Afrika bafanele kutfukutsela nekukhatsa-teka. Ngetikhatsi letifanana naleti, kuvakala shengatsi lentfo ngeke ite iphele nyalo nanyalo.Nanome kucishwa kwa-gezi ngenhloso yekuwonga kubonakala shengatsi sekubi kakhulu, liciniso litsi sesitsatse tincumo letinyenti naletibalulekile tekulungisa lokushoda kwekuphakelwa kwagezi.Lesikubeke embili lesitawucala ngako kutsi sikwente, kusimamisa luhlelo lwe-kuphakelwa kwagezi. Njengaloku loluhlelo selu-vuka nekuphehlwa kwagezi sekubuyela esimeni, Eskom utawukhona kutsi anci-phise kucishwa kwagezi ngenhloso yekuwonga kube setigabeni letiphasi.Lesivumelwane lokufinyelelwe kuso emkhatsini wa-Eskom netinyonyana tebasebenti sitakwenta kutsi kukhonwe kulungisa loko lokumcoka kanye nekubuyisela esimeni kusebenta kwemayunithi langentiwe. Kuhanjiswa kwagezi lokusuka eCohora Bassa eMazambiki seku-buyiselwe esimeni futsi, lokwenta kutsi kungenteke 600 MW kugridi kanye neYunithi ye-6 yaseMedupi seyiyasebenta kusukela ngeMgcibelo, lokukwengete lamanye ema-720 MW. Emayunithi langentiwe kulindzeleke kutsi asebente futsi, lokuyintfo letakwehlisa kakhulu umtfwalo wekushoda kwagezi lokukhona kwanyalo.Ngesikhatsi lesifanako, ema-ejensi ekucinisekisa kugcinwa kwemtsetfo asebenta kamatima ekulweni nekucekelwa phasi, kweba nekukhwabanisa lokwenteka ka-Eskom ngenhloso yekulungisa lobungoti eluhlelweni lwa-gezi lobubangwa nguletento tebugebengu.Ekugcineni, lokumcoka kutsi sidzinga kutsi singete kakhulu likhono lekwenta kugridi. Loku kutawudala kutsi Eskom akhone kutsi atfole litfuba lekugcineka asesimeni lesibalulekile lesisebentako kanye nekwandzisa kwetsembeka kwetisetjentiswa takhe. Loko kutawuphindza futsi kwakhe sivikelo sekutsi nanome emayunithi lamanyenti angephuka ngesikhatsi sinye, leminye imitfombolusito ingasetjentiswa.Lesinye setinyatselo lenga-sitsatsa ngemnyaka wa-2018 kwaba kuvusetela luhlelo lwekutsenga emandla lavusetelelwako. Kwengeta kulokutsengwa kwemandla lamasha ekuphehla nge-kusebentisa loluhlelo, kwenyuka kwemkhawulo wemvume yemiklamo yekuphehla kwafinyelela kuma-100 MW kusho kutsi batjalitimali labatimele imvume kute bakhe tise-tjentiswa kute tifinyelele kulobungaka. Letingucuko letilula tivule emandla lamakhulu labegcinekile letako elutjalomali.Eskom wente kutsi kube nemhlaba edvute netiteshi takhe temandla kute kutsi kube nelutjalomali loluti-mele kumiklamo yemandla lavusetelelwako. Tindlela temadizayini setivele tiphotfuliwe kute kutsi kwentiwe ncono kusebenta kwemayu-nithi 1, 2 na-3 aseMedupi kantsi asachubeka kumayu-nithi 5 na-6.Nanome lolokwentiwako kubalulekile futsi kutawutsela titselo kuletinyanga letitako, akukaneli kutsi kulungiseke lenkinga lesi-bukene nayo.Lokukhonjiswe ngula-maviki lambalwa lengcile kutsi sidzinga kutsi sente kakhulu futsi loko sikwente ngekuphutfuma.Asikho sizatfu sekutsi kungani live lelifanana naleletfu – lelinemakhono, emandla ekwenta kanye nemitfombolusito lesinawo – kufanele kutsi libe nekushoda kwagezi. Kulamaviki lengcile, besisebenta neTindvuna letifanele kanye netikhulu mayelana netinyatselo letengetiwe kutsi sente ngekushesha yonkhe imitamo yekutsi sandzise kuphakelwa kwetfu kwa-gezi. Umlayeto uyacaca: lesi akusiso sikhatsi sekusebenta njengalokwetayelekile. Kudzingeka kutsi sitsatse sincumo ngesibindzi kute sente kucishwa kwegezi ngenhloso yekuwonga kube yintfo yasesikhatsi lesengca. Nanome letinyatselo lesesititsatsile titawukwenta siciniseko sekutsi kuphakelwa ngekwetsembeka nekungabiti kwagezi esikhatsini lesitako, sesi-buke kutsi ngutiphi letinye tinyatselo lesingatitsatsa nyalo kute kutsi sisondzete edvute leyo nhloso yetfu.Kungasikudzala sitawucedzisa umsebenti ngemininingwane kanye nekubonisana lokudzingekile kute siphotfule letinyatselo letichubekako. Sitawubese-ke, ngeku-shesha, sesiyakhona kumemetela tinyatselo letiphelele kute sizuze inchubekelembili ngekushe-sha ekulweni nalenkinga yekucishwa kwagezi ngenhloso yekuwonga. Kute tisombululo letilula tekulungisa inkinga yetfu yagezi. Kodvwa sitimi-sele futsi sincumile kutsi sitawuhlwaya tonkhe tindlela siphindze futsi sisebentise nome ngabe nguliphi litfuba kucinisekisa kutsi siphehla gezi lowanele kute sihlangabetane netidzingo talelive.