

==================================================================================================================

Page:1

EyeNkanga 2022 Ushicilelo 1Ipapashwe liZiko lezoNxibelelwano nokuSasazwa koLwazi lukaRhulumente (GCIS)
 English/IsiXhosa Ipapashwe liZiko lezoNxibelelwano nokuSasazwa koLwazi lukaRhulumente (GCIS)
 English/IsiXhosa ALSO AVAILABLE ON:IPHEPHA-NDABA LASIMAHLA, ALITHENGISW AIwebhusayithi: www.gcis.gov.zawww.vukuzenzele.gov.zaUkufunda uVuk’uzenzele khuphela i-GOVAPP kwi:Khangela uSA Government kwi Google playstore okanye kwi-appstoreVuk'uzenzele @VukuzenzeleNews QHAGAMSHELANA NATHITshedimosetso House:  1035 cnr Francis Baard and Festival streets, Hatfield, Pretoria, 0083I-imeyili: vukuzenzele@gcis.gov.za I-imeyili : (+27) 12 473 0103 EyeNkanga 2022 Ushicilelo 1 EyeNkanga 2022 Ushicilelo 1Page 12EzeMpilo • EzoPhuhliso lwaMaphandle • EzemiSebenzi • EzoKhuselo noKhuseleko • EzeMfundoVuk’uzenzeleInkqubo yokuxhotyiswa kwamaxhoba ibuyisela ithembaOwen Mngadi INkqubo yokuXhotyi swa kwamaXhoba ase-Thohoyandou (i-TVEP) izama ukubuyisela ithemba kwinkqubo yobulungisa ngamaphulo ayo angqingqwa ajolise ekuncedeni amaxhoba obundlobongela obusekelwe kwisini (i-GBV) kunye no dlwengulo ngokuwabonelela ngeenkonzo zeengcebiso ngokwasengqondweni.I-TVEP eyasekwa eLimpopo kwiminyaka engama-20 eyadlulayo, isebenza kwizibhe dlele zase-Tshilidzini naseDonald Fraser phantsi ko Masipala waseKhaya wase-Thulamela.UMlawuli oBambeleyo u-Fhatuwani Manthada uthi le nkqubo ijolise ekuwusiphu leni kungasali nengcambu umkhwa wokuhlasela ngokwesondo, i-GBV kunye nokuxhatshazwa kwabantwana kubahlali base-Thohoyandou, oku ngenxa yokuba la matyala axhaphakile kulo mmandla.Uthi kwixesha langaphambili, amanani olwaphulo-mthetho ayebonisa ukuba maninzi amatyala odlwengu lo e-Thohoyandou, kodwa i-TVEP yenze imitsi emikhulu ekufundiseni, nasekunqa ndeni lo mkhuba eluntwini, nasekuboneleleni ngeenkonzo zokucebisa ngokwasengqo ndweni kwixhoba elisothuki leyo.Njengoko ihlabathi liza kube liqwalasela iphulo leentsuku ezili-16 zokungaxhatshazwa kwabasetyhini nabantwana ukusuka ngomhla wama-25 kweyeNkanga ukuya kowe-10 kweyoMnga, u-Manthada uthi le nkqubo yanelisekile yinkqubela esele yenziwe yokukhuthaza abahlali ukuba baqonde amalungelo abo kwaye baxele nezenzo zolwaphulo-mthetho.“I-TVEP yamkela amaxhoba aphakathi kwama-80 ukuya kwi-100 odushe lwasekhaya nyanga nganye, ngelixa amatyala odlwengulo angama-45 ukuya kuma-50 nawo axelwa ngenyanga,” utsho u-Manthada.Amaziko enkqubo anikezela ngeenkonzo ezahlukeneyo kumaxhoba, kubandakanywa ukufikelela kuncedo lwezomthetho, ukukhuselwa kwamaxhoba kubenzi bobubi, ukujongwa kwamatyala ezi nkundleni, iingcebiso kunye nokuxhotyiswa ngophuhliso lwezakhono, ngaloo ndlela ke le nkqubo inika amaxhoba isiqalo esitsha.U-Manthada uthi i-TVEP isebenzisana ngokusondele-leneyo neNkonzo yesiPolisa yoMzantsi Afrika, iSebe leze Mpilo kunye neSebe loPhu hliso loLuntu ukuthintela uku phathwa kakubi kwamaxhoba ityeli lesibini xa ekwinkqubo yokuvula ityala.“Kumatyala odlwengulo, abasebenzi bezempilo kunye namapolisa beza kumaziko e-TVEP ukuzakunceda ama xhoba ukuba avule amatyala olwaphulo-mthetho avulele abophuli-mthetho kwaye ba phinde babonelele ngeenkonzo zoluleko ngokwasengqo ndweni,” utshilo.I-TVEP ihlalisa amaxhoba ukuya kutsho kwiintsuku ezili-14, nangona kunjalo, ulungiselelo linokwandiswa kwiimeko ezibandakanya usapho lonke okanye aba ntwana.“Sinomanyano lokuxhobisa, oluqhuba iingxoxo zoluntu kwaye lufundise abantu ngamalungelo abo. Sinceda abahlali abangaphezu kwesigidi abasuka e-Thohoyandou Liqhubeka kwiphepha lesi-2Page 5Page 5SASSA encourages non-smart phone owners not to choose EFT payment method Toilet paper business leaves man blushing with pridePage 12

==================================================================================================================

Page:2

Vuk’uzenzele2EyeNkanga 2022 Ushicilelo 1Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorMore MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:EMINYE IMIBA GABALALA  nakwiindawo ezisingqongi leyo. Sikwazile ukubuyisela ithemba kwinkqubo yobulungisa nokulawulwa kolwaphulo-mthetho ngenxa yobudlelwane bethu namapolisa,” utshilo.I-TVEP ikwadale amathuba engqesho kubantu abangama-44 abasebenza kumasebe awohlukeneyo afana nelezemali, alabasebenzi kunye novavanyo.Nangona le nkqubo ifumana  inkxaso-mali  ye R90 000 rhoqo ngekota kwiSebe loPhuhliso lweNtla lo lase-Limpopo, i-TVEP yachatshazelwa yi-COVID-19 njengoko abaxhasi ngezimali  baye barhoxa, nto leyo echaphazela kakubi iinkqubo zokusebenza zalo mbutho.Kodwa ke nangona kunjalo, iNgxowa-mali yokuSabela uBundlobongela obuSekwe kwiSini nokuBulawa  kwabaseTyhini (i-GBVF), eyaphehlelelwa nguMo ngameli u-Cyril Ramaphosa kweyoMdumba kulo nyaka, kunye neQonga lamaZwe ngamaZwe lamaKhosikazi oMzantsi Afrika kunye namahlakani asekuhlaleni ayincedile kakhulu le nkqubo.I-TVEP yayiphakathi kweqela lokuqala lemibutho elwa ne-GBVF, ukufumana inkxaso-mali.Ngesixa-mali se-R128 lezigidi esathi saqokelelwa ngeminikelo esuka kwicandelo labucala, ingxowa-mali yamacandelo amaninzi, iNgxowa-mali ye-GBVF iza kunceda kwaye ixhase ukuphunyezwa kwesiCwa ngciso-qhinga seSizwe se-GBVF.I-TVEP yabelwe i-R250 000 kulo nyaka umiyo kwaye iza kufumana enye inkxaso-mali ngo-2023.U-Manthada uthi le nkxaso-mali yenze ukuba i-TVEP ikwazi ukufikelela kumaxho ba amaninzi kwaye igcine lo mbutho usebenza.U-Murendeni Vhengani (26) olixhoba elasindayo emva kokuhlangulwa yi-TVEP kwiqabane lakhe elalimxhaphaza. Uchithe iinyanga ezingama-46 nentombi yakhe eneminyaka emine ubudala kweli ziko.Eli ziko limncedile ukuba amvulele amatyala lo waye sakuba liqabane lakhe kwaye  wafaka nomyalelo wokhuseleko. Ityala lisachotshelwe.“Bandamkela ngezandla ezishushu emva kweminyaka emininzi yokubandezeleka. Kwaye ndaziva ndikhuse lekile. Ndiye ndaphinda ndazithemba kwakhona,” utshilo.Usihlalo weNgxowa-mali ye-GBVF, uGq Judy Dlamini, uthe isaqwalaselwa inkxaso-mali yemibutho eyi-108 ezicelo zayo ziphumeleleyo.Ingcaciso emalunga nomjikelo olandelayo wokufaka izicelo kungekudala iza kufu maneka kwiziko lewe bhusayithi yeNkxaso-mali ye-GBVF ku:  https: //gbvf.org.za/.  vUkufakwa kwezicelo ze-NSFAS ka-2023 kuvuliweUkufakwa kwesicelo senkxaso-mali yonyaka ka-2023, yeNkqubo yeSizwe yoNcedo lwezeMali (i-NSFAS) sele kuvuliwe.UMphathiswa weMfundo ePhakamileyo, iNzululwazi nokuSungula Izinto Ezintsha, uGq Blade Nzimande, wenze esi sibhengezo ngethuba ebethetha noonondaba, kutsha nje. UMphathiswa uNzimande uthi kugqitywe kwelo kuba kulo unyaka umjikelo wezicelo uvulwe kwangethuba, kungafani nonyaka ophelileyo, ukuze kunikwe abo baza kuba ngabafaki-zicelo ixesha elaneleyo lokungenisa izicelo zabo kunye namaxwebhu athunye lwa nezicelo.Enika ingxelo ehlaziyiweyo ngenkxaso-mali ye-NSFAS yonyaka wokufunda ka-2022, uMphathiswa uNzimande uthi uhlahlo lwabiwo-mali oluzibhiliyoni ezingama-R43 lwabelwa esi sikimu ngelokulungiselela iimali zokufunda zabaxhamli, eziquka ukutya nesibonelelo sokuhamba, kunye nezixhobo zokufunda.Uthi zizicelo ezingama-985 672 ezifunyenweyo, zekwathi ezingama-140 636 zona zanga phumeleli. Kwizicelo ezifunyenweyo, zingama-739 526 izicelo ezavunywa okwethutyana ngelixa kusalindwe ukubhalisa kumaziko ngamaziko. “Uninzi lwabafaki-zicelo abangaphumelelanga basilela ukunika ubungqina obaneleyo obuxhasa izicelo zabo; ngenxa yokuba bayegqitha kumda wokufaneleka ukufumana inkxaso-mali; mhlawumbi umceli sele efumene elona nqanaba liphezulu lesiqinisekiso esixhaswa ngu-NSFAS okanye ukungahambelani nama khondo emfundo yecandelo leekholeji ze-TVET,” ucacise watsho uMphathiswa uNzimande. Ngokweenkcukacha ezikwiwebhusayithi ye-NSFAS, ukusukela kunyaka wezifundo ka-2021, i-NSFAS ayisaboneleli ngenkxaso-mali yezifundo zabasele benezidanga. Oku kuquka isetifikethi sasemva kwesidanga, i-diploma yasemva kwesidanga sokuqala, izidanga ze-honours, i-masters kunye nezidanga ze-PhD.Oku kuthetha ukuba eyona mfundo ikwinqanaba eliphezulu exhaswa ngemali yale nkqubo la-NSFAS yeyesidanga se-Bachelor’s Degree.
Ukuphucula inkqubo yokufaka iziceloNgelinge lokuphucula inkqubo yokufakwa kwezicelo kunye nokwenza izinto lula  kwabo baza kube befaka izicelo, uMphathiswa uNzimande uthi kulo nyaka, i-NSFAS iphumeze izinto eziliqela eziphucule le nkqubo ngelokuqinisekisa ukuba ukufaka isicelo akunawo amagingxi-gingxi.Uthi inkqubo ye-NSFAS yokufaka izicelo nge-intanethi yenziwe ngokutsha ukuze isebenziseke ngakumbi kwaye isondele nakwamanye amaqonga aqhelekileyo kwabo bafaka izicelo afana no-WhatsApp, i-Twitter, i-Facebook no-Instagram.“Inkqubo yesicelo ngokwayo yenziwe lula kwaye imibuzo ebuzwayo kulula ukuba uluntu luyiqonde. Ukongezelela, abafaki-zicelo ngoku banga kwazi ukuma bayeke pha kathi ze baphinde baqhubeke kwakhona kwixesha elizayo ngaphandle kokuphinda baqalise phantsi, nekuyinto eyayingakwazi ukwenzeka kwixesha langaphambili, utshilo. “Ngaphezulu kolu phuculo, i-NSFAS iphuhlise iindlela ezongezelelekileyo zokufaka izicelo ukulungiselela abafaki-zicelo abasuka kwiimvelaphi ezahlukeneyo, kananjalo siyibeke engqondweni into yokuba uninzi lwabo baza kube befaka izicelo ngabantu abatsha abayaziyo indlela yokwenza izinto kumaqonga edijithali,” kongeza uMphathiswa uNzimande.Amajelo amatsha aquka i-Mobile App, i-USSD kunye ne-WhatsApp, apho umntu anokufaka isicelo senkxaso-mali ye-NSFAS, kwaye alandelele ubume besicelo kunye noku rhoxiswa kwezicelo phakathi kwezinye izinto. Le ndlela ibiqhele ukwenzeka kuqonga lewebhusayithi.Ngaphezu koko, ukuze kuqinisekiswe ukuba akukho mfaki-sicelo ushiyeka ngaphandle, uMphathiswa uNzimande uthi i-NSFAS iza kuqalisa iphulo lokufikelela ebantwini, ngelokuqinisekisa ukuba abantu abangafikeleliyo kwizixhobo zobuchwepheshe ezibenza bakwazi ukufaka izicelo kwi-intanethi banikwa izixhobo eziyimfuneko kunye nenkxaso yokufaka izicelo.
 Ufikelela njani kwi bhasari ye-NSFASUkulungele ukufumana ibha sari ye-NSFAS ukuba ungummi waseMzantsi Afrika oceba ukufunda ngo-2023 okanye sele ufunda kwiyunivesithi karhulumente okanye kwikholeji ye-TVET kwaye uyahlangabezana nezi mfuno zilandelayo:
• Ningabamkeli bezibonelelo ze-SASSA.• Umvuzo wekhaya lakho xa udityanisiwe awukho ngaphezulu kwe-R350 000 ngonyaka.• Ukuba ungumntu ophila nokukhubazeka, umvuzo wekhaya lakho udityanisiwe akufanele ube ngaphezu kwama-R600 000 ngonyaka.• Ukuba ungumfundi oqale izifundo zaseyunivesithi phambi kuka-2018 kwaye umvuzo wekhaya lakho awukho ngaphezulu kwe-R122 000 ngonyaka.Ixesha lesicelo liza kuvalwa ngomhla wama-31 kweyo Mqungu 2023.  – SAnews.gov.zaNdwendwela iwebhu-sayithi ye-NSFAS ku:  www.nsfas.org.zangolwazi oluthe vetshe olumalunga namaxwebhu afunekayo axhasa isicelo kunye nenkqubo yesicelo.  Ukufikelela kwi-TVEP, qhagamshelana noManthada ku: 064 771 5264 okanye i-imeyile ku:  atj@tvep.org.za.Liqhubeka lisuka kwiphepha loku-1