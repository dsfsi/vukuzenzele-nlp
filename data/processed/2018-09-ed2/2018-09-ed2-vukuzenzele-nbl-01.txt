Ukutlolisa Umtjhado Wesintu Kuvikela Imindeni

Dale Hes

ESewula Afrika, imitjha do yesintu iyemukeleka njengengcenye yamasiko namagugu. Nokho kuqakathekile ukuyelela bonyana imitjhado le kufuze yenzi we ngefanelo nangokomthetho kobana kuvikeleke amalungelo wendoda newomfazi abatjhadileko.
UmNqophisi kezomThetho kuKomitjhini yezokuLinga na ngokobuLili u-Marissa van Niekerk uhlathulula ngemitjhado yesintu nangamaphuzu aqakathekileko ekufuze ayele lwe babantu.
Vuk: Iyini imitjhado yesintu?MvN: Imitjhado yesintu ngileyo eyenziwa ngokulandela ikambiso namasiko ahlonitjhwa maSewula Afrika.
Vuk: Ngimiphi imithetho ekufuze ilandelwe nakuragwa imitjhado le?MvN: Imitjhado yesintu ilawulwa mThetho wokuHlonitjhwa kwemiTjhado yesiNtu, (umThetho Nomboro 120 womNyaka we-1998). Kunemibandela elandelako ekufuze ilandelwe:
■ Kufuze abatjhadi bavume lane ngokuthathana.
■ Kufuze abatjhadi babe neminyaka engaphezu lu kwe-18, ngaphandle kwalokha nayibe ababelethi nanyana abatlhogomeli bangokomthetho banikele abatjhadako imvumo lokho omunye wabatjhadako ane minyaka engaphasi keli-18.
■ Kufuze umtjhado loyo utloliswe emNyangweni wezangeKhaya zingakapheli iinyanga ezintathu ukuze kuvikelwe iinzuzo ezifanele indoda, umfazi, abentwana namalunga womndeni na kungahlukanwa nanyana kube khona ohlongakalako.
■ Nakutloliswa umtjhado, kufuze indoda nomfazi nga munye balethe amakhophi wabomazisi babo nomtlolo obufakazi belobolo (nabu khona). Okungasenani ufakazi munye ovela emi ndenini yomibili kufuze abe khona.
■ Indoda efuna ukuthatha umfazi wesibili ngekambiso yomtjhado wesintu kufuze yenze isibawo ekhotho.
■ Abantu abatjhade isikhuwa ngokomthetho abakavume leki ukungena ekambisweni yomtjhado wesintu.
UmThetho wokuHlonitjhwa kwemiTjhado yesiNtu uthi bobabili abathetheneko banamalungelo alinganako njengendoda nomfazi.
Vuk: Ngiyiphi imiraro ngemitjha do yesintu?MvN: Ukungatlolisi umtjhado kuneenkinga ezimaphorodlha.
Ukutlolisa umtjhado kubufaka zi bokobana abantu batjhadile, ukuveza ubufakazi bomtjhado ongakatloliswa kubudisi. Ukungakatlolisi umtjhado kuzakwenza kube budisi bonyana ikhotho ikghone ukuvikela amalungelo namkha iimfanelo zabatjhadi nakungahlukanwa, nakwabiwa ilifa likamufi  namalungelo wabentwana newamalunga womndeni.
Okhunye okumraro kukoba na abantu abatjhada isintu abahlukanisi hlangana kokwahlukana nokunghalelana.
Kuqakathekile ukuhlathulula bonyana yikhotho enegunya kwaphela enganikela incwadi yesehlukaniso. Indoda nomfazi abatjhadileko abathatha igadango lokuhlukana ngaphandle kokulandela ikambiso yangokomthetho abakazokuzuza emithethweni elawula uku pheliswa komtjhado. 