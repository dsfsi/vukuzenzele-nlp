

==================================================================================================================

Page:2

HEALTH Vukâ€™uzenzele3Phato 2022 Kgatiso 2 FROM THE UNION BUILDINGSHO TSWA UNION BUILDINGSRe lokela ho nka bohato jwale, mmoho, ho fedisa dikgoka kgahlano le basadiKgwedi ya Basadi e qadile ka ketsahalo e nyarosang.
Re boetse re tobane le lehlakore le lebe a setjhaba sa rona.
Kgweding e fetileng sehlopha sa banna le basadi ba neng ba etsa kgatiso ya vidiyo ya mmino morafong o seng o sa rashwe o haufi le Krugersdorp se ile sa hlaselwa ke batho ba neng ba hlometse ba betileng basadi ba robedi.
Diketsahalo tsena tsa bo kgopo ke thohako tokelong ya basadi le banana ya ho phela le ho sebetsa ka bolo kolohi le ka polokeho.
Nakong eo Tshebeletso ya Mapolesa Afrika Borwa (SAPS) e latellang babelae llwa ba ketso ena, e boetse e lokela ho mamela dingo ngoreho tsa baahi ba West Village, moo ketsahalo ena e etsahetseng teng, ba reng ba phela ba dinonyana ke maqulwana a disenyi tse hlometseng sebakeng seo.
Ba betang ha ba batlehe hohang setjhabeng sa rona.
Re ipiletsa ho baahi ho sebetsa le mapolesa ho nete fatsa hore disenyi tsena di a tshwarwa le ho qoswa.
Baahi ba rona ha ba a lokela ho di sireletsa.
Ho dula ho na le motho ya tsebang ho hong metseng ya rona, ya utlwileng ho hong kapa ya boneng ho hong.
Bothata ke hore bonga ta ba rona re kgetha ho itholela hobane sesenyi e le motswalle, molekane kapa mosebetsimmoho. Ka nako tse ding re a tshaba kapa re tshaba ho hlekefetswa. Ho bohlokwa ho hopola hore ha o hlabile mokgosi setsing sa mehala sa SAPS Crime Stop dintlha tsohle tsa hao di tla dula e le sephiri.
Ke ipiletsa ho bohle ba nang le tlhahisoleseding ka bosenyi bona ho e tlaleha mapoleseng molemong wa hore ho tshwarwe disenyi.
Ha ho sa kgonahala ho qoba ho tlaleha diketso tsa bosenyi tse amang motabo ho ya kamoo bothata bona bo seng bo atile naheng ya rona.
Ho ya ka molao o motjha o sa tswa kena tshebetsong, le haeba re hlompha matswalo a rona, re a lokela bohle jwale ho ya ka molao ho tlalehela mapolesa ha re na le tsebo, tumelo e lekaneng kapa pelaelo ya hore motho ya seng maemong a ho itshireletsa o hlekefeditswe ka motabo. E se e le tlolo ya molao ho se tlalehe ketso ya mofuta oo.
Ena ke karolo ya melao e meraro eo ke e saenneng pejana selemong sena e matlafatsang ntwa kgahlano le dikgoka tse amanang le bong mme e tshehetsa le ho sireletsa mahlatsipa.
Hara tse ding, melao ena e atolosa mosebetsi wa Rejistara ya Naha ya Disenyi tsa Motabo, e matlafatse motjha wa ho fuputswa ha batho hore ha ba so etse bosenyi na, e boele e hlahise mefuta e meng ya bosenyi ba motabo.
Ho ntse ho sebetsanwa le ho kenya melao ena tshe betsong. Sena se kenyeletsa ho rupellwa ha batjhutjhisi le bomakgistrata, ho eletswa ha mapolesa ka ho nehwa ha babelaellwa beili, le ho tliswa ha diphetoho toko maneng ya diqoso kgahlano le motho hore di kenyeletse ditlolo tse ntjha tsa molao.
Re batla hore tsena tsohle di be teng ho thusa mapolesa le makgotla a dinyewe ho fuputsa le ho qosa diketso tsa dikgoka tse amanang le bong ntle le mathata.
Dikgoka kgahlano le bong le polao ya basadi le banana ke bothata bo seng bo iphile matla setjhabeng.
Ha ho a lekana ho tshwa rwa, ho qoswa, ho behwa molato le ho ahlolwa ha ba etsang diketso tsena.
Re lokela ho sebetsa mmoho ho lwantsha tse susumetsang dikgoka tse amanang le bong metseng ya rona, ho kenyeletsa tsela ya bophelo e reng banna feela ke dihlooho tsa malapa le baetapele.
Ntwa kgahlano le dikgoka tsa bong e batla hore re sebetse mmoho re le se tjhaba.
Sena se bolela ho kgotha letsa maikutlo a matle ka tekano ya bong metseng ya rona, dikerekeng le mala peng a rona. Jwaloka banna re lokela ho bontsha ho  se be le mamello ya kge thollo ya bong, tumelo boetapeleng ba banna feela le dikgoka tse ama nang le bong ka tsela eo re tshwarang balekane, basebetsimmoho, bomme, dikgaitsedi le baradi ba rona ka yona.
Re le batho ka bonngwe, mekgatlo, dikgwebo kapa bahiri, re lokela ho ba karolo ya boiteko ba naha ka hohle kamoo re ka kgonang kateng, re fane ka botsha belo, re tshehetse diforamo tsa tshebedisano ya mapo lesa le setjhaba ho lwantsha bosenyi metseng kapa re be karolo ya matsholo a tlhokomediso dikolong tsa rona.
Jwalokaha dikgoka tse amanang le bong e le bothata ba setjhaba ka kakaretso, di boetse ke boikarabelo ba setjhaba ho di fedisa.
Re se re qadile mosebetsi, empa diketsehalo tse nyaro sang tsa Krugersdorp di re hopotsa hore re sa lokela ho sebetsa ka matla, re sebetsa ka potlako le ka maikemi setso a ho bona diphetho.  v