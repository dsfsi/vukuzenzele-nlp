Aansoeke vir NSFAS 2023 open

vukuzenzele unnamed

Die nasionale finan siële hulpskema vir studente (NSFAS) se aansoeksiklus vir 2023 het oopgemaak.Die minister van hoër onderwys, wetenskap en innovasie, dr. Blade Nzimande, het die aankondiging onlangs tydens 'n media-inligtingsessie gemaak.Minister Nzimande het besluit om die aansoeksiklus vanjaar vroeër te open, in teenstelling met laasjaar toe die aansoeksiklus eers later geopen is, om voornemende aan soekers genoeg tyd te gee om hul aansoeke en ondersteunende dokumentasie in te dien. In sy verslag oor die NSFAS-finansiering vir die akademiese jaar van 2022 sê minister Nzimande dat ŉ begroting van R43 miljard aan die skema toegeken is vir ontvangers se studiegeld, insluitend kosen reistoelaes en studiemateriaal. Hy sê dat 985 672 aansoeke ontvang is, waarvan 140 636 aansoeke suksesvol was. Van al die aansoeke wat ontvang is, is 739 526 aansoeke voorwaardelik goedgekeur vir finansiering onderhewing aan registrasie by die onderskeie instellings. “[Die] meerderheid onsuksesvolle aansoekers het nagelaat om voldoende bewyse vir hul aansoek om finansiering te verskaf, die finansiële kiesbaar heidsdrempel oorskry, reeds die hoogste vlak van kwalifikasie wat deur NSFAS gefinansier word, bereik of nie voldoen aan die akademiese roete van die TVET-kollegesektor nie,” verduidelik minister Nzimande.Volgens die inligting op die NSFAS-webblad, bied NSFAS sedert die 2021-akademiese jaar nie meer finansiering vir nagraadse kursusse nie. Dit sluit in nagraadse sertifikate, nagraadse diplomas, honneursgrade, meestersen PhD-grade.Dit beteken dat die hoogste kwalifikasie wat deur die skema gefinansier word, ŉ Baccalaureus-graad is.
  Verbetering van die aansoekstelselMinister Nzimande sê in ŉ poging om die aansoekstelsel en -proses vanjaar vir voornemende studente te vereenvoudig, het NSFAS ŉ aantal verbeteringe aan die stelsel aangebring om ŉ soomlose aansoekervaring te verseker. Hy sê die NSFAS-aanlynaansoekportaal is herontwerp om meer gebruikersvriendelik te wees en meer ooreen te stem met ander platforms wat reeds deur aansoekers gebruik word, waaronder WhatsApp, Twitter, Facebook en Instagram.“Die aansoekproses op sigself is ook vereenvoudig en die vrae wat gevra word, kan makliker verstaan word deur die publiek. Verder kan die aan soekers ook die proses onder breek (pause) en op ŉ latere stadium voortgaan sonder om weer van voor af te begin – iets wat nie voorheen moontlik was nie,” sê hy. “Bo en behalwe hierdie verbeteringe, het NSFAS ook bykomende aansoekkanale ontwikkel om voorsiening te maak vir aansoeke uit diverse agtergronde deur in gedagte te hou dat die meeste voor nemende aansoekers jong mense is wat daarvan hou om dinge digitaal te doen,” het die minister bygevoeg. Die nuwe kanale sluit in ŉ selfoontoepassing (app), USSD en WhatsApp, waar ŉ mens onder meer aansoek kan doen vir NSFAS-finansiering, die aansoekstatus kan volg en aansoeke kan kanselleer – wat normaalweg via die webportaal gedoen moes word.Om verder te verseker dat niemand oor die hoof gesien word nie, sê minister  Nzimande dat NSFAS ŉ veldtog gaan loods om seker te maak dat individue wat nie toegang tot tegnologie het om aanlyn aansoek te doen nie, die nodige hulpbronne en ondersteuning sal ontvang om aansoek te kan doen.
Hoe om te kwa lifiseer vir ŉ NSFAS-beursJy kwalifiseer vir ŉ NSFAS-beurs as jy ŉ Suid-Afrikaanse burger is wat van voornemens is om in 2023 te studeer of as jy reeds aan ŉ openbare univer-siteit of TVET-kollege studeer en aan die volgende vereistes voldoen:
• Jy ŉ ontvanger van ‘n SASSA-toelaag is.• Julle gesamentlike huishoudelike inkomste nie meer as R350 000 per jaar is nie.• As jy ŉ persoon met ŉ gestremdheid is, moet julle gesamentlike huishoudelike inkomste nie meer as R600 000 per jaar wees nie.• Jy 'n student is student is wat voor 2018 aan ŉ universiteit begin studeer het en jou huishoudelike inkomste nie R122 000 per jaar oorskry nie. Die aansoektydperk sluit op 31 Januarie 2023.
