Vuka uzilwele, xela kwabasemagunyeni izenzo zokudlwengulwa

Adele Schormann

ukuba lixhoba lokuxhatshazwa ngokwe sondo okanye lokudlwengulwa yenye yezinto ezi yintlungu nezingcu ngcuthekisa umphefumlo. Yiyo loo nto amaPolisa oMzantsi Afrika (i-SAPS) ivule amacandelo nee-ofisi zokwenza ukuba kube lula ukuba abantu bawazise ngaphambili la matyala.
Isithethi samapolisa sephondo laseMpumalanga uColonel Mtsholi Bhembe uthi kuba-lulekile ukuba uluntu lusebenzisane namapolisa luzizise ngaphambili ezi zenzo zolwaphulo-mthetho.
"Njengemapolisa, ngumse benzi wethu ukuqinisekisa ukuba abenzi bobubi baziswa ngaphambili nokuba amaxhoba afumana unakelelo olune-nkathalo. Siyabacela abantu ukuba bawaxele kwizikhululo zamapolisa ezikufutshane nabo amatyala okudlwengulwa,” utshilo uBhembe.
Amaxhoba kufuneka awax ele kwabasemagunyeni amatyala anxulumene nokuxhatshazwa ngokwesondo singaphelanga isithuba esiziyure ezingama-72 emva kokuba ehlaselwe.
UBhembe ucebisa amaxhoba okudlwengulwa ukuba afune uncedo lweengcali zokuthuthuzela nokucebisa umntu owenzakele emphefumlweni xa bethe bangamaxhoba eli nyala.
"Ungaziva uzonyanya ufune ukuzihlamba uphinda-phinda futhi ude woyike nokuphuma ngaphandle ubonwe ngabantu.
Zonke ezi zinto ziqhelekile. Kodwa kufuneka ukhumbule ukuba zikhona iinkonzo ezilungiselelwe ukunceda wena,” utshilo.
I-Greater Rape Intervention Project (GRIP) yeminyeyemibutho enceda amaxho ba odlwengulo ukuba aye kuhlolela iNtsholongwane kaGawulayo noGawulayo (i-HIV/Aids) nezinye izifo.
Unontlalontle osebenzela i-GRIP uThandiwe Maseko uthi lo mbutho unceda amaxhoba okudlwengulwa.
"Amaxhoba siwanceda  ngeenkonzo zonakekelo futhi siwanike nendawo yokuhlala efanelekileyo ade akulungele ukuthetha. Sineengcali ezinenkathalo neziwaziyo umse benzi wazo ezinceda amaxho ba,” utshilo.E
Indlela yokuvula ityala lokudlwengulwa emapoliseni:
■ Qala ngokuya eklinikhi uyoxilongwa. Ingxelo yoxilongo iza kuba yinxalenye yeli tyala uza kulivula futhi iza kunceda amapolisa akwazi ukubamba umenzi wobubi.
■ Emva koko ungaya kwisikhululo samapolisa esikufutshane nawe uvule ityala. Ipolisa liza kufuna ulinike iinkcukacha zakho futhi uchaze nokuba kwenzeke ntoni. Phendula ngokunyanisekileyo futhi uqinisekise ukuba akukho nto uyishiyelelayo. Ukuvula ityala nokubalisa kwakhona le ntlungu kungabuhlungu, kodwa kufuneka wazi ukuba ezi nkcukacha ziza kunceda kuphando lwabecuphi.
■ Cela inombolo yomnxeba yomcuphi, ukuze ukwazi ukumtsalela umnxeba uqonde ukuba ityala liqhuba njani. Umcuphi naye uza kutsalela umnxeba ukuba kukho ezinye iinkcukacha azifunayo.