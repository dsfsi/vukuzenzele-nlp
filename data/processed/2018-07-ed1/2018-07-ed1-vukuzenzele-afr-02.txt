Vrystaat se swart chemiese nyweraars skep werk

More Matshediso

'n Plaaslike chemie se vervaardigings maatskappy help om werkloosheid te bestry deur ongeveer 70 volhoubare werksgeleenthede in Harri smith in die Vrystaat te skep.
Kevali Chemicals is die eerste Vrystaatse chemiese vervaardiger in swart besit wat ’n verskeiden heid watersuiwerings-, higiëneen sanitêre oplossings asook kleefmiddels produseer.
Die maatskappy is in 2014 gestig deur vier vriende wat kundiges is op die terrein van chemikalieë, vinnig bewegende verbruikersgoedere, produkontwikkeling en die kleefmiddelbedryf.
Die Uitvoerende Direkteur van Kevali Chemicals, Funeka Khumalo, sê die Hulpskema vir Swart Nyweraars het haar maatskappy gehelp om masjinerie en toerusting aan te koop wat hulle in staat gestel het om die vervaardigingen produksielyn vir watersuiweringsmiddels, skoonmaaken ontsmettingsmiddels asook kleefmiddels te begin.
“In die begin moes ons geld in die onderneming instoot om dit op te dreef te kry, maar ons het uiteindelik befondsing van die Departement van Handel en Nywerheid (die dti) deur middel van die Hulpskema vir Swart Nyweraars (BIS) asook die Nywer -heidsontwikkelingskorporasie verkry,” vertel sy verder.
Die Hulpsskema vir Swart Nyweraars het Kevali Chemicals gehelp om masjinerie en toerusting aan te koop om die vervaardigingen produksielyn vir watersuiwerings-, skoonmaaken ontsmettingsmiddels asook kleefmiddels te begin.
Die hulpskema is ’n toelae-program van die Beleid vir Swart Nyweraars wat daarop gerig is om die potensiaal van swart nyweraars wat in die Suid-Afrikaan se ekonomie sake doen te ontsluit deur middel van doelbewuste, toegespitste en goed omskrewe finansiële en nie-finansiële tussenkomste.
Khumalo sê dat dit ongeveer R18 miljoen gekos het om die onderneming op dreef te kry en bykans 11 maande om ’n wins te begin maak.
Die maatskappy versprei sy produkte regoor Suid-Afrika asook in Uganda, Namibië en Tanzanië.
Khumalo sê dat die uitwerking van die onderneming op plaaslike inwoners se lewens veel verder as net werkskepping strek.
“Bo en behalwe dat ons werksgeleenthede vir plaaslike inwo ners geskep het, het ons ook ’n maatskaplike-beleggingsprogram waardeur ons vroue wat in townships en landelike gebiede woon help om klein sakeondernemings te begin wat in die vervaardiging van huishoudelike higiëneen sanitasieprodukte spesialiseer,“ sê sy.
Sy vertel verder dat jong entrepreneurs moet weet dat dit nooit maklik is om ’n nuwe sakeonderneming te begin nie, maar dat hulle nie moet moed verloor nie omdat hulle wel later die vrugte sal pluk.
Die Adjunkminister van Handel en Nywerheid, Bulelani Magwanishe, sê Kevali het die eer om die eerste onderneming te wees wat in die chemikalieë-, farmaseutieseprodukteen plastieksektor spesialiseer, wat sedert die inwerkingstelling van die Program vir Swart Nyweraars in 2016 goedgekeur is.
“Die maatskappy sal broodnodige werksgeleenthede aan die omliggende gemeenskappe van Harrismith bied, wat onder hoë vlakke van werkloosheid gebuk gaan,” verduidelik Adjunk-minister Magwanishe. 