

==================================================================================================================

Page:2

Pina ya setjhaba, folakga, ditaelo, betjhe ya mmuso le matshwao a ketekela phapano

Ka kgwedi ena ho  ile ha kgethwa letsa tsi la ho keteka boteng ba tokoloho le demokrasi le diphihlello tsa baahi bohle ba Afrika Borwa tsa ho feela ha lehloyo, dikarohano le nalane e bohloko e le ho theha bokamoso bo tshwanang ba rona bohle hammoho.
Vuk’uzenzele e tadimana le bohlokwa ba letsatsi lena le seo le se bolelang ho rona jwaloka baahi ba Afrika Borwa.
Ka la 27 Mmesa 1994, Afrika Borwa e bile le dikgetho tsa yona tsa pele tsa demokrasi tse sa kgetholleng merabe. Mmuso o motjha o ile wa kgethwa tlasa boetapele ba mofu Mopresidente Nelson Mandela. Tse ngata di ile tsa fihlellwa ka dilemo, empa tse ngata di ntse di lokela ho etswa ho ntlafatsa naha ya rona le ho fetola ma phelo a baahi bohle ba Afrika Borwa.  Kgwedi ena ya Mmesa ha e bontshe feela hore re tswa kae jwaloka naha, empa ebile ke nako eo ka yona Afrika Borwa e ketekang bahale ba batona le ba batshehadi ka mokgwa wa Ditaelo tsa Setjhaba. Tsena ke dikgau tse phahameng ka ho fetisisa tseo setjhaba, ka Mopresidente wa sona, se di abelang baahi ba sona hammoho le baahi ba hlahileng ka mahetla ba matjhaba.
Molao wa Motheo wa Afrika Borwa Molao wa Motheo o ne o qale ho ngolwa ho ya ka Kgaolo ya 5 ya Molao wa Motheo wa nakwana (Molao wa 200 wa 1993) mme o ne o qale ho ananelwa ke Lekgotla la Molao wa Motheo ka la 8 Motsheanong 1996. O ne o saenelwe e le molao ka la 10 Tshitwe 1996.
Matshwao a naha ya rona Afrika Borwa e ikgethile e le ka nnete ka lebaka la hore re ka keteka ho fapana ha rona ka Matshwao a Naha ya rona le folakga ya Naha ya rona, Pina ya Setjhaba ya Afrika Borwa le Betjhe ya Mmuso.
Folakga ya Afrika Borwa e ikge thile. E ne e etswe ke Mohale wa mehleng wa mmuso wa Afrika Borwa, e leng, Fred Brownell, mme ya sebediswa lekgetlo la pele ka la 27 Mmesa 1994.
Mebala ya folakga ha e na moelelo o ikgethileng mme ka hona ha ho na boemedi ba kakaretso bo lokelang ho amangwa le mebala ena ya folakga.
‘V’ e ka hara folakga e emela ho teana mmoho ha dikarolo tse fapaneng tsa Afrika Borwa le ho tswela pele hammoho ka kopanelo.
Ho fofisa folakga  Ha folakga e pepeswa ho tloha hodimo ho ya tlase leboteng, karolo e kgubedu e lokela ho ba ka lehlakoreng le letshehadi la motho ya e shebileng mme ebe thapo e ba ka hodimo. Haeba e pepeswa ho tloha lehlakoreng le leng ho ya ho le leng, thapo e lokela ho ba ka lehlakoreng le let-shehadi la motho ya e shebileng mme ebe karolo e kgubedu e ba ka hodimo. Ha folakga e pepeswa haufi kapa ka morao ho sebui ka kopanong, e lokela ho behwa ka lehlakoreng le letona la sebui. Haeba e behwa kaekae ka hara sebaka sa kopano, e lokela ho ba ka lehlakoreng le letona la mokgopi.
Betjhe ya Mmuso  Letshwao la Naha, le tsejwang hape e le betjhe ya mmuso, ke letshwao le phahameng ka ho fetisisa la mmuso.
Betjhe ya Mmuso ke karolo e ka hare ya Setempe se Seholo. Tokomane e nang le setshwant sho sa Setempe se Seholo ho yona e na le bolaodi bo phethahetseng hobane e bolela hore e dumelletswe ke Mopresidente wa Afrika Borwa.
Betjhe ya Afrika Borwa e ne e kgakolwe ka Letsatsi la Tokoloho ka 2000. Dikarolo tse ho yona di hlophisitswe ka tsela e bontshang botsitso le kgohedi.  Lepetjo le fumanwang ho betjhe ya mmuso, “!ke e: /xarra //ke” le ngotsweng ka puo ya Ma-Khoisane, le hlile le bolela hore batho ba fapaneng ba a kopana.
Pina ya Setjhaba Pina ya rona ya Setjhaba e ikgethi le mme e binwa ka dipuo tse nne.
Pina ya Setjhaba e ne e phatlalatswe ka 1997. Ke mofuta o kgutsufaditsweng, o kopaneng wa dipina tse pedi tsa setjhaba (‘Nkosi Sikelel’ iAfrika’ le ‘The Call of South Africa’/’Die Stem van Suid-Afrika’); tse neng di binwa pakeng tsa 1994 le 1997.
Matshwao a naha ya rona a ka tsela e latelang:
• Phoofolo ya Naha, ke letsa
•	 Palesa	ya	Naha,	sekila
•	 Sefate	sa	Naha,	mosothi
•	 Nonyana	ya	Naha,	moholodi	
•	 Tlhapi	ya	Naha,	hlapi	ya	kgalejuni