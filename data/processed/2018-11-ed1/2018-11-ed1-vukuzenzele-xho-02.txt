I-GO GEORGE ihamba phambili kuma phulo okuxhobisa abakhubazekileyo

vukuzenzele unnamed

Ukusebenzisa izithuthi zikawonke-wonke yingxaki enkulu  abajamelene nayo abantu abakhubazekileyo njengoko iibhasi kunye neeteksi ezininzi zingenabo ubuxhaka-xhaka obufunekayo ukuze zikwazi ukubakhwelisa.
Oomasipala kulo lonke eli nabo ngoku bafuna ukuqalisa iinkqubo eziza kusombulula le ngxaki. Kwaye uMasipala weNgingqi waseGeorge nguye ohamba phambili ngokwendle la izithuthi zikawonke-wonke ezinokutshintshwa ngayo uku ze zikwazi ukukhwelisa abantu abakhubazekileyo.
Inkqubo yeebhasi eziquqa zibuyelela, i-GO GEORGE, ixhaswa ngemali liSebe lika Zwelonke lezoThutho kwaye kungoku nje ineebhasi ezincinci ezingama-35, iibhasi ezinku lu ezingama-36 kunye neebha si eziphakathi ezingama-33. Zonke ezi bhasi ziyakwazi ukukhwelisa abantu abahamba ngesitulo esinamavili.
Iibhasi ezinkulu neziphakathi zinendawo ethotywa ngombane  elungiselelwe ukukhwela noku hlala abantu abahamba ngezitulo ezinamavili kwakunye nezinye izinto eziqhelekileyo ebhasini. Kodwa umsebenzi omkhulu wenziwe kwezi bhasi zincinci, zona ukufika kwazo ngowama-2015, yayizezokuqa la eMzantsi Afrika ukuba nenqwanqwa lokunyusa abantu abahamba ngezitulo ezinama -vili zibakhwelisa. Zikwanayo nendawo yokuba bamise izitulo zabo ezinamavili futhi amacango azo anehayidrolikhi, loo nto yenze ukuba abantu abakhuba zekileyo bakwazi ukuzikhwela. "Olu hlobo lweebhasi lulo kuphela eMzantsi Afrika eku lula ukuba lukhwelwe nguye wonke umntu," utshilo umlawuli we-GO GEORGE uJames Robb.
Le yenye yezinto ezingundoqo ezibalula ngayo i-GO GEORGE. Kubalulekile ukuba wonke umntu waseGeorge akwazi ukuzisebenzisa izithuthi ziwonke-wonke ukuze akwa zi ukuya emsebenzini, ezivenkileni, ecaweni, kwiindawo zolonwabo kunye nezo kufu maneka kuzo iinkonzo zezempilo.
"Abakhweli abakhubazekileyo bayayibulela into yokuba imeko yabo iqondwe kunye neenzima abadibana nazo imihla nezolo bezama ukuya kwiindawo ezi kude namakhaya abo, kwaye nokuba kuqondwe ukubaluleka kokungaxhomekeki emntwini, uzihambele wedwa." URodrique Felix, omnye wabantu abasebenzisa ezi bha si, yena wafumana ingozi ye sithuthuthu kwiinyanga ezinga ma-18 ezidlulileyo. Kungoku nje uhamba ngesitulo esinama vili kwaye uthi kulula kakhulu ukuhamba ngezi bhasi xa esiya esibhedlela.
"Okuyinene kukuba sonke isixeko saseGeorge sicetywe ngendlela ethathela ingqalelo abantu abanezitulo ezinamavili, into leyo iluncedo kakhulu ku thi sonke," utshilo uRodrique.
Lo masipala unazo nezinye izibonelelo zokunceda abantu abakhubazekileyo eziquka iqhoshana lokufunda nokumamela kwiwebhusayithi yakhe elitshintsha into ebhali weyo ibe yintetho.