

==================================================================================================================

Page:2

Vuk’uzenzeleGENERALTšohle tše o hlokago go di tseba ka ga UIFDITABA TŠE AKARETŠAGOGe e ba o be o lefa Sekhwama sa Bao ba Feletšwego ke Mešomo (UIF), sebaka se itšego, o na le maloka a go kleima dikholo ge o ka lahlegelwa ke mošomo, wa palelwa ke go šoma ka leba ka la bolwetši goba ge o tšea lifi ya setswetši goba ya ge o filwe tumelelo ya semolao ya go godiša ngwana.
Batho ba go bota balefi bao ba hlokofetšego le bona ba ka kleima.
Bengmešomo ba swanetše go ngwadiša bašomi ba bona go UIF ge ba thoma mošomo.
Ba swanetše gape go lefela UIF legatong la bašomi – yeo persente e tee ya yona e tšwa go go moputso wa mošomi gomme persente e tee e lefiwa ke mongmošomo – go UIF  kgwedi ye nngwe le ye nngwe.
Palomoka ya tefo ke dipersenete tše pedi tša moputso wa mošomi.
Bašomi ba bangwe ga ba swanela go lefa UIF, go aka retšwa le ba go šoma diiri tša ka tlase ga tše 24 ka kgwedi; rakgwebo yo a itšhomelago; bašomi ba go hwetša khomi šene fela; le maloko a pala mente, khabinete, ditona le bakhanselara ba masepala.
Go kleima go UIFGe o lahlegetšwe ke mošomo o ka kleima dikholo tša go lahlegelwa ke mošomo go UIF.
Tekanyo ya UIF e laolwa ke sekala sa dikholo, e lego magareng ga dipersenet tše 38 le 60 tša moputso mo matšatšing a mathomo a 238 le tekanyo ya bohle ya dipersente tše 20 matšatšing a 239 go ya go a 365.
Ba go hwetša moputso wa tlase ba hwetša persente ya godingwana.
Go matšatši a mane ao motho a šomilego, o hwetša khrediti ya letšatši le tee – e fela se ga se a swanela go feta dikhrediti tše 365.
Go lokela go hwetša khrediti ya palo ya godimo, o swanetše go ba o šomile o se wa kgaotša mošomo, o lefile UIF meng waga ye mene pele o dira kgopelo.
Kgopelo ya dikholo tša UIF e swanetše go dirwa dikgwe ding tše 12 morago ga go felelwa ke mošomo gomme dikholo di lefiwa go thoma ka letšatši le o tlogetšego mošomo.
Dikholo di lefiwa fela ge mongmošomo wa gago a fedi šitše mošomo goba ge konte raka ya gago e fela. Ga o hwetše dikholo ge o leboga mošomo, ka ntle le ge o rakilwe ka tsela ye e sego ya maleba.
Dikholo tša setswetši  Gore o kleime UIF ge o le lifing ya setswetši o swanetše go ba o šomile dibeke tše 13 pele ga letšatšikgwedi le o dirago kgopelo ka lona.
Gape o swanetše go dira kgopelo ya dikholo tša setswe tši pele ngwana wa gago a belegwa goba mo dikgweding tše 12 morago ga go belegwa.
O ka kleima UIF ge fela o sa hwetše moputso wa gago ka moka ga ona. Dikholo tša setswetši di lefiwa matšatši a 121, go akaretšwa le go boya tseleng le go belega ngwana a hlokofetše.
Dikholo tša bolwetši  Ge o kleima dikholo tša bolwe tši tša go palelwa ke go šoma ka lebaka la bolwetši, o swanetše go dira kgopelo pele dikgweding tše 12 di ka feta.
Dikholo di lefiwa go thoma ka letšatši le o thomilego go palelwa ke go šoma.
O swanetše go romela le ngwalo la ngaka go UIF gomme dikholo di lefiwa ge o na le bolwetši bja go feta matšatši a šupa.
Dikholo tša lifi ya ge o filwe tumelelo ya semolao ya go godiša ngwana Go kleima dikholo tša lifi ya ge o filwe tumelelo ya semolao ya go godiša ngwana, ngwana yo o mo godišago o swanetše go ba le mengwaga ya ka tlase ga ye mebedi gomme o swanetše go dira kgopelo mo dikgweding tše 12 morago ga go hwetša lengwalo la tumele lo ya go godiša ngwana.
Kgopelo ya dikholo e dirwa ke motswadi o tee wa batswa di bao ba filwego tumelelo ya go godiša ngwana, gomme di lefiwa go thoma ka letšatši leo kgorotsheko e abilego lengwa lo la tumelelo ya go godiša ngwana ka lona.
Lifi ya go godiša ngwana e swanetše go dirišwa go hlokomela ngwana.
Dikholo tša batho ba go bota balefiMosadi goba monna wa mohu goba molekani a ka dira kgopelo ya dikholo mo dikgweding tše 18 morago ga go hlokofala ga molefi. Ge ba sa dire seo mo dikgweding tše 12, ngwana wa go bota molefi a ka dira kgopelo. Ngwana o tlo ba le dikgwedi tše tshela le matšatši a 14 gore a dire kgopelo.
Ngwana ofe goba ofe wa mohu wa mengwaga ya magareng ga 21 le 25, ka nako ya lehu la molefi, a ka swanela go hwetša dikholo. Ngwana o swanetše go ba ngwana wa sekolo gomme a botile mohu ka tšohle. 

• UIF ke karolo ya tšhireletšo ya leago ya mmušo gomme e fa balefi bao ba sa šomego kimollo ye kopana.
Bofora• O dira bofora ge o tšwela pele go amogela dikholo tša UIF o boeletše mošomong.
UIF e tlo bula molato kgahlanong le basenyi.
• O se romele dikleimi tša bofora. Maina a batho go UIF a tswalantšwe le direkhoto tša bengmešomo gomme tshedimošo ka moka e a kgonthišwa gore ke ya nnete.
• Bega mongmošomo yo mongwe le yo mongwe yo o belaelago gore ga a latele molao wa UIF go ofisi ye nngwe le ye nngwe ya Kgoro ya Bašomi.
Go hwetša tshedimošo ka botlalo ka ga UIF, etela lefelo la tša mešomo la kgauswi le wena, leletša lefelo la megala go: 012 337 1680 goba nomoro ya mahala go: 0800 843 843, goba o etele weposaete ya Kgoro ya Bašomi go: www.labour.gov.za.
Naa o be o tseba?
 7Mopitlo 2019 Kgatišo 2