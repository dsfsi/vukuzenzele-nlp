Utshwala bungalimaza impilo yomntwana  wakho ongakazalwa

vukuzenzele unnamed

Abesifazane abaze thwele banesibopho sokungaphuzi utshwala ngoba utshwala bungadala isifo esingathu naza ukukhula komntwana. Ngokusho kwePhini likaNgqongqoshe Wezoku thuthukiswa Komphakathi, u-Hendrietta BogopaneZulu, kamuva-nje osanda kwethula uhlelo lokubhe kana nesifo se-9-9-9 Foetal Alcohol Spectrum Disorder (i-FASD). Inhloso yaloluhlelo ukugqugquzela imiphakathi ukuthi isize ekuphephiseni abantwana abangakazalwa ngokufundisa abantu, ikakhulukazi abesifazane asebesezingeni leminyaka yokukhulelwa, ngobungozi bokuphuza utshwala uze thwele noma uncelisa. “Kubalulekile ukuthi bonke abantu besifazane abazethwele kanye nalabo abafisa ukubeletha aba ntwana abanempilo  bagweme utshwala.  Umonakalo odalwa yi-FASD awupheli futhi awubuyeli emuva, futhi abantwana abazalwe nalesi simo bane zinkinga ngokwesiqu sabo kanye nengqondo,” kusho iPhini likaNgqongqoshe u-Bogopane-Zulu ngesikha thi kwethulwa lolu hlelo. Wengeze ngokuthi iNingizimu Afrika yaziwa kakhulu ngokuthi inenkinga yokuphuza, iyizwe elibalwa nasesimweni esibi kakhulu ngamazinga ayo okuphu zwa kotshwala. IPhini likaNgqongqoshe u-Bogopane-Zulu kamuva nje uvakashele izingxenye ezehlukene zezwe, efundisa abesifazane ngobungozi bokuphuza utshwala usazethwele njengengxenye yomkhankaso we-9-9-9 FASD. Ngesikhathi ese-Boitekong e-Rustenburg eNyakatho Ntshonalanga, utshele izakhamuzi ukuthi ama zinga okuphuza utshwala ngokweqile emalokishini ayathusa. Owesifazane onezi nyanga ezine ezethwele futhi oyisakhamuzi saseBoitekong, u-Basetsana Tlalang (28), ohambele eminye yemikhankaso, uthe wayeka ukuphuza utshwala unomphela emva kokuthola ukuthi uzethwele futhi wathi usehamba izifundo ezifundisa ngokukhulelwa emtholampilo. Unxuse abanye besifazane abazethwele ukuthi bayeke khona manje ukuphuza utshwala nokubhema izidakamizwa. IPhini likaNgqongqoshe lixwayise ngokuthi izifo ezihlobene notshwala azilapheki – indlela ekuyiyona yodwa yoku zinqanda ngukugwema iziphuzo ezinotshwala ngesikhathi besazithwele.
Ugqugquzele abesifazane abazethwele ababhekene nobunzima bokungakwazi ukuzithiba otshwaleni ukuthi bavakashele imitho lampilo eseduze nabo ukuze bezothola usizo.