

==================================================================================================================

Page:3

HEALTH Vuk’uzenzele3EyeThupha 2022 Ushicilelo 1 ISUKA KWIZAKHIWO ZOMDIBANISOSinako kwaye singakwazi kwenza ngakumbi ukuphelisa ukucinywa kombane  Ukunkinkishwa kombane ukusu sela kwezi veki zimbalwa zigqithileyo, kuye kwaluphazamisa uqoqosho lwethu kana njalo kwabangela ubunzi ma obugqithisileyo kubo bonke abemi boMzantsi Afrika.
Inqanaba lesi-6 lokunki nkishwa kombane libange-lwe yilahleko engaphezulu kwe-18 000 yeemegawathi (ii-MW) zomthamo wokuvelisa umbane, ezi megawathi zilahleke ngenxa yokuqhawuka kweeyunithi kunye nogwayimbo olungekho semthethweni lwabasebenzi bakwa-Eskom.Emva kweminyaka engaphezu kweshumi yokunqongophala kombane, abemi boMzantsi Afrika banelungelo lokuziva bedandathekile kwaye benawo nomsindo. Kuba kaloku ngamaxesha anje, intlantsi yethemba lokuba siyakuze siphume kule ngxaki iyaphela.Nangona ke kodwa imeko yokunkinkishwa kombane ibonakala iya ibambi, inyaniso yeyokuba sele sithabathe amanyathelo abalulekileyo okulungisa ukusilela ekuboneleleni ngombane.Eyona nto iphambili kuthi ngoku kukuzinzisa inkqubo yombane. Xa inkqubo iphucuka nomthamo wokuvelisa ubuyiselwa kwimeko encumisayo, u-Eskom uza kukwazi ukucutha ukucinywa kombane ukuya kutsho kumanqanaba asezantsi.Isivumelwano ekufikelelwe kuso phakathi kuka-Eskom nemibutho yabasebenzi siza kwenza ukuba kuqaliswe ukulu ngiswa  kwaye kubuyiselwe iiyunithi ezongezelelweyo. Intambo yothumelo esuka e-Cahora Bassa e-Moza mbique sele ibuyiselwe, yongeza i-600 MW kwigridi, kananjalo ngoMgqibelo iYunithi 6 yase-Medupi ibuyele kwakhona iyasebenza, yona yongeza enye i-720 MW. Ezinye iiyunithi ezongezelelweyo kulindeleke ukuba nazo zibuyele , olu longezelelo luzakunceda ngakumbi ekunciphiseni lo cimi-cimi esijongene naye. Kwangaxeshanye, ii-arhente zogcino-mthetho zisebenza nzima ukulwa nokonakaliswa, ubusela nobuqhophololo kwa-Eskom ukuze zizisiphule neengcambu zazo izenzo zolwaphulo-mthetho kwinkqubo yombane.Ekugqibeleni kosuku, kufuneka songeze umthamo ongaphezulu kwigridi. Oku kuzakunika u-Eskom ixesha lokwenza ulungiso olubalulekileyo nokwandisa ukuthembeka kwezixhobo zakhe. Kwakhona oku kuzakwenza isithinteli esizakusebenza nokuba iiyunithi ezininzi zophuke ngexesha elinye, kodwa eminye imithombo ikwazi ukusetyenziswa.Elinye lamanyathelo okuqala endawathathayo ngo-2018 yayikukuvuselela inkqubo yokufumana amandla ombane ahlaziyekayo. Ngale nkqubo, yokongeza ukufumana amandla ombane ahlaziyekayo, ukonyuka kobume belayisenisi yeeprojekthi zokuvelisa kabutsha ukuya kwi-100 MW kuthetha ukuba akuzubakho mfuneko yamaphepha-mvume kubatyali-zimali babucala xa befuna ukwakha amaziko okuvelisa umbane ukuya kutsho kobu bukhulu buzi 100 MW. Ithi ke lento, oku kuxegiswa kwamasolotya kuvula amathuba okungena kotyalo mali olukhulu .U-Eskom wenze ukuba kufumaneke umhlaba ecaleni kwezikhululo zombane ezikhoyo. Oku ukwenzela ukuvulela amathuba otyalo-mali lwabucala kwiiprojekthi zamandla ombane ahlaziyekayo. Uhlenga-hle ngiso loyilo lugqityiwe ukuze  kuphuculwe ukusebenza kweeyunithi ze-Medupi 1, 2 kunye neye-3 kwaye sele luqhubeka kwiyunithi 5 neye-6.Ngelixa lama nyathelo ebalulekile, kwaye ezakuvelisa iziqhamo kwezi nyanga zizayo, kusabonakala noko ukuba akonelanga ngokupheleleyo ukumelana nengxuba-kaxaka esijongene nayo.Okubonakaliswe kwiiveki ezimbalwa ezigqithileyo kukuba kufuneka senze nangakumbi kwaye sikwenze oko ngokungxamisekileyo.Akukho sizathu sokuba ilizwe elifana nelethu – elinezakhono, amandla kunye nezibonelelo esinazo – kodwa lizifumane likwimeko yokuthwaxwa kukunqongophala kombane.Kwezi veki zimbalwa zigqithileyo, besisebenza nabaPhathiswa abafanelekileyo kunye namagosa aphezulu kuluhlu lwama nyathelo ongezelelweyo ukukhawulezisa zonke iinzame zokwandisa kokuphakwa kombane wethu. Umyalezo ucacile: eli asiloxesha lokucinga ukuba yintlala yenzeka. Kufuneka sisebenze ngenkalipho ukwenza ukunkinkishwa kombane kube yinto yexesha elidlulileyo.Ngelixa amanyathelo esele siwathathile eza kuqinisekisa unikezelo lombane othembekileyo nofikelelekayo kwixesha elizayo, sikwajonge  nokuba ngawaphi amanye amanyathelo ongezelelweyo esinokuwathatha ngoku, ukuze sikhawuleze siphumeze loo njongo yokuphakwa kombani othembekileyo nofikelelekayo.Kungekudala siza kube sigqibezela umsebenzi oneenkcukacha kunye nothetha-thethwano olufunekayo ukuze sigqibezele la manyathelo. Siza kuthi ke, kungekudala, sibe nakho ukubhengeza ngokuba nzi onke amanyathelo okuphumeza inkqubela ekhawulezileyo ekujo nganeni nale ngxaki yoku nkinkishwa kombane.Akukho zisombululo zilula kwingxaki yethu yombane. Kodwa sizinikele kwaye sizimisele ukuphonononga zonke iindlela kananjalo sisebenzise onke amathuba okuqinisekisa ukuba sivelisa umbane owaneleyo okwaziyo ukuhlangabezana  neemfuno zelizwe.
 v