Marenjara a sireletsa ditshukudu

Dale Hes

Motlhokomedi wa Tikologo Phakamani Nyawo (26), yo a direlang kwa Serapeng sa Diphologolo sa Umkhuze kwa KwaZulu-Natal, ke mongwe wa batlhokomedi ba le 1 659 bao Diphaka tsa Bosetšhaba tsa Aforika Borwa (SANParks) di beileng tshepo mo go bona go tlhokomela tikologo mo dira peng tsa tlhago tsa setšhaba le tsa poraefete go ralala Aforika Borwa.Nyawo, yo e leng karolo ya porojeke ya go tlhokomela tikologo eo e tsamaisiwang ke EPWP , o dumela gore go botlhokwa go ruta baagi ka ga go tlhokomela tikologo.
“Re tlhoka go ya kwa baaging le go ba tlhalosetsa gore ke goreng go le botlhokwa go babalela tlhago. Ke fela seo se tla dirang gore ba tlhaloganye botlhokwa jwa tlhago,” a rialo.
Lenaane leno, leo le nayang bašwa ba Aforika Borwa bokgo ni jo ba bo tlhokang go dira kwa mafelong a pabalelo ya tlhago le dimela mmogo le ditshedi tse di farologaneng, le netefa ditse gore Nyawo o kgona go tlhokomela balelapa la gagwe.
“Ka ntlha ya tiro ya me, ntlo ya lapa la me jaanong e na le dithulelo tse di ntle tse ebile di sa neleng. Ke motlotlo gore ke bo ke bone tšhono eno,” a rialo.
Tona ya Merero ya Tikologo Ngaka Edna Molewa o bitsa batlhokomedi bano 'marenjara'  gonne ba tshameka karolo e e botlhokwa mo go lwantsheng bosenyi jwa tikologo, jaaka go bolawa ga ditshukudu.
“Ngogola batlhokomedi ba tikologo ba le 1 659 ba ne ba romelwa kwa mafelong ao go bolawang ditshukudu ka bontsi go thusa ka tshireletso ya tikolo go. Ba tla natlafatswa go nna baambasatara ba ditshukudu mo dikgaolong tseno,” a rialo.
Nyawo e ne e le karolo ya setlhopha seo se neng sa tshwara legodu mo Serapeng sa Di phologolo sa Umkhuze, mme seo se ne sa thusa gore le bonwe molato wa bosenyi.
“Ke ne ke le motlotlo ka maiteko a me mme mo kgetseng eno, maitemogelo e nnile one a a botlhokwa jaaka a re thusitse go tshwara legodu,” a rialo.
Lenaane leno le nnile bo-tlhokwa mo go thuseng ka go tshwara, go batlisisa le go bonwa molato ga magodu; mo go fokotseng bogodu jwa di phologolo tse di tlhaga ka 50%; le mo go netefatseng gore go nna le phokotsego ya 76% mo go thaisiweng  ga diphologolo.