Driving Ambitions  e ruta ba nang le boqhwala ho kganna

vukuzenzele unnamed

Batho ba nang le boqhwala hangata ho ba boima ho bona ho fihlella menyetla e tshwanang le ya ba itekanetseng mmeleng.
O mong wa menyetla ena ke ho ithuta ho kganna koloi.
Feela lenaneo le ikgethileng la Mokgatlo wa Aforika Borwa wa Batho ba nang le Boqhwa la ba Matsoho le Maoto le ba nang le Boqhwala Maotong (QASA) o rutile batho ba 120 ba nang le boqhwala ho kganna dipalangwang tse ikgethileng, moo ba 80 ba bona ba thotseng mangolo a ho kganna.
“Batho ba bangata ba nang le boqhwala hangata ba tobana le diphephetso tse matla tsa ho tsamaya, haholoholo hobane ha ba kgone ho sebedisa mekgwa e mengata ya dipalangwang tsa setjhaba. Re ne re batla ho rarolla bothata bona, mme sa bohlokwa ka ho fetisi sa, re etse hore batho ba thole mesebetsi,” ho ile ha rialo Mo hlanka e Moholo wa Phethahatso (CEO) wa QASA, Ari Seirlis eo le yena a nang le boqhwala.
Sena ke tshusumetso ya lena neo la  Driving Ambitions , le thehilweng ka selemo sa 2013.  QASA e ile ya kopana le khamphani e hirisang makoloi ya Avis ho buisana ka ho ruta  batho ba nang le boqhwala ho kganna makoloi a tsamaelanang le ditlhoko tsa bona.
“Avis e ile ya utlwisisa tlhoko  ena, mme hape ya lemoha bo leng ba sena bakeng sa kgwebo ya bona, kaha ba hirisa dipalangwang tse laolwang ka matsoho feela. Ba ile ba du mela ho nyehela ka koloi ya rona ya pele e tla sebediswa bakeng sa dithuto tsa ho kganna,” ho ile ha rialo Seirlis.
Dikopo bakeng sa lenaneo lena di buletswe bakeng sa batho ba nang le boqhwala ba matsoho le maoto le ba nang le boqhwala maotong ba seng ba na le dilaesense tsa ho ithuta ho kganna.
“Ba kenela ditekolo le moeletsi wa tsa boitekanelo mesebetsi ng ho netefatsa hore mesifa e a ba dumella le ho lekola bokgoni ba  bona ba ho kganna dikoloi tse nang le disebediswa tse ikgethang ntle le ho ba beha kotsing. E be ho etswa diteko tsa mehlodi ho sheba hore na motho ka bo mong a ka kgona ho lefella lenaneo bokae, mme e saletseng o thuswa ho e lefella,” Seirlis o ile a hlalosa.
Bankakarolo ba na le letoto le felletseng la dithuto tsa ho kganna, ho fihlela ba le mala la-a-laotswe ho kenela tlhahlobo.
E nngwe ya dipale tsa katleho tsa QASA ke ya Carol Khoza, ya ileng a ba kotsing ya koloi dilemong tse pedi tse fetileng.
O ile a qhwala maotong. “Dipalangwang tsa setjhaba ebile bothata ba ka. Ke hopola ka le leng la matsatsi ha ke palama tekesi, ba ile ba mpalamisa mme ba siya setulwana sa ka ka ntle hobane ba emetse hore tekesi e tlale,” ho ile ha rialo Khoza. Ka tshehetso ya Driving Ambi -tions , Khoza o ile a fihlella toro ya hae ya ho thola lengolo la ho kganna. “Ke leboha QASA  mabapi le ho kgutlisa tokoloho ya ka, boikemelo le boitshepo.”