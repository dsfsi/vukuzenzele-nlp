Gauteng e bebofatsa dipalangwang tsa setjhaba

vukuzenzele unnamed

Lefapha la Ditsela le Dipalangwang la  Gauteng le thakgotse motlaotutswe wa selefounu, Gauteng on the Move, maba pi le mokgwatshebetso wa dipalangwang tsa setjhaba o  etsang hore bapalami ba kgone ho ikopantsha le mekgwa e fapaneng ya dipalangwang ntle le tshitiso ya letho.
Gauteng on the Move e tla fe disa diqeaqeo tsa ho sebedisa dipalangwang tsa setjhaba, ka ha e nehela bapalami ka tlha hisoleseding le nepahetseng, skejule sa dipalangwang le di tjeo tsa Gautrain, Metrobus, A Re Yeng, Rea Vaya, Metrorail, Gau train Bus Services, Johannesburg City Sightseeing Bus, Tshwane Bus Services le ditshebeletso tsa ditekesi.
Ha a bua haufinyana tjena ho thakgolweng ha motlaotutswe kantorong ya Mohlahisi wa motlaotutswe ona Midrand, Letona la Dipalangwang Gaut eng Ismail Vadi o itse lefapha le lemohile tlhokeho ya theke -noloji le mokgwatshebetso wa dipalangwang o hlalefileng jwalo ka banyeheli ba ntshetso pele ya mokgwatshebetso wa dipalangwang.
“Mmuso wa Porofenseng ya Gauteng o tsetetse nako, boiteko le disebediswa ntshetsopeleng ya moralo wa maeto o tla etsang hore bapalami ba kgone ho iko pantsha ha bonolo le boholo ba mefuta ya dipalangwang tse ka hara porofense.
"Re se ntse re bona matla a phethoho ya thekenoloji a bo pang botjha ditshebeletso tsa dipalangwang tsa setjhaba.
Ho hang ha ho qeaqeo ya hore diphethoho tsa thekenoloji lefatsheng ka bophara di tlisa phethoho e kgolo lekaleng la dipalangwang, mme re tlame ha ho amohela le ho itlwaetsa diphethoho tsena,” o rialo.
Vadi o netefaditse hore poro fense e tla tswella ho sebedisa phethoho, diphuphutso le ntshetsopele ho phahamisa porofense e e sebedisang theke noloji ho ntlafatsa bokgoni le phumahantsho ya ditshebeletso tsa dipalangwang.
Ha e se e thebollotswe, motlao tutswe o etsa hore basebedisi ba kgone ho rala leeto la bona ka ho kgetha mokgwa wa di palangwang oo ba o thabelang, dinako tsa ho tsamaya le kgetho tse ding, tse jwalo ka leeto le lekgu  tshwanyane le le theko e tlase.
Moithuti wa Yunivesithi ya Johannesburg eo e boelang e le mopalami, Glen Dlamini o itse motlaotutswe o tla etsa hore diketekete tsa bapalami ba iku tlwe ba phuthulohile.
“Ka nnete ke motlaotutswe o kgabane haholo. Bona ke boiteko bo botle ho tswa mmusong mme o fela o fetola dintho, haholoholo ho motho ya motjha jwalo ka nna ya palamang ho tloha Soweto ho ya Yunivesithing ya Johannes burg e Auckland Park letsatsi le letsatsi. “Bonyane ke kgona ho rala maeto a ka betere, ho ya ka tjhelete ya ka, le ho bala dinako tsa maeto ho ya dibakeng tseo a fellang teng.
“Ke nahana ke motlaotutswe o kgabane mme jwalo ka motho ya sa tsweng porofenseng, o tla ntswela molemo haholo mabapi le ho tsamaya hohle mona,” ho rialo Khanyo Malunga, ha a ne a buisana le Vuk’uzenzele, Blair gowrie.
“Haeba ke tlile mona ka tsa mosebetsi, ke tla kgona ho rala betere mme ke tsebe le hore ke tsamaya jwang hohle mona,” o tlatseleditse.
Motlaotutswe ona o fumaneha disebedisweng tsa Android le iPhone, ho tswa mabenkeleng a metlaotutswe a fapaneng.