

==================================================================================================================

Page:1

HEALTH Vuk’uzenzele3Ngwanaitseele 2022 Kgatiso 2 GO TSWA KWA UNION BUILDINGSLetsholo la thuto ya bomapimpana le botlhokwa thata mo isagong ya ronaGo na le mekete e se mekae fela ya moporesitente e e itumedisang mme ga e phale ya go tlhola moso otlhe le bana. Mo malobanyaneng fa ke tlhotse kwa sekolong sa thuto ya bomapimpana (ECD) sa Little Flower kwa Bizana mo porofenseng ya Kapa Bo tlhaba, mme ke tlhotse le baeteledipele bano ba ka moso ba naga ya rona ke ntse ke ba buisetsa le go reetsa fa ba ntse ba ntlotlela.
Sekolo seno ga se kgale se agilwe ke mokgatlho o o samaganang le merero ya tlhabologo wa Impande South Africa o enngwe nokeng ke Nelson Mandela Foundation.
Ke itumedisitswe tota ke go dira ka botswapelo ga ba tlhankedi ba sekolo seno jaaka ba thusa baagi mo mo tseng le bana ba bona. Ba ne ba mpolelela ka fao fa sekolo seno se ne se simolola go neng go le boima gore ba neelwe megolo ya bona ka teng mme le fa go ne go le jalo ba ne ba tswelela go tla tirong. Ba ntlhaloseditse gape le gore le fa batsadi ba palelwa ke go duelelela bana ba bona madi a dithuto tsa sekolo e leng bokanaka R20, bana bano ga ba thibelwe gore ba se tlhole ba tla sekolong.Boineelo jo batlhankedi ba sekolo seno ba nang le bona mo tirong ya bona bo bo tlhokwa thata go nne dikolo tsa thuto ya bomapimpana di botlhokwa thata mo di kgatong tsa naga ya rona tse di mabapi le tlhabologo. Dikolo tseno di gasagane gotlhe ka fa nageng ya rona mo metseng ya rona, kwa makeišeneng a rona le kwa diteropong tsa rona. Bontsi jwa dikolo tseno di simolotswe ke bomme ba ba neng ba thusa batsadi ba ba dirang ka go ba salela le bana. Bontsi jwa dikolo tseno di simolotse e le dikheretšhe kgotsa e le metse e ba salang le bana. Bontsi jwa mafelo ano bo godile mo jaanong e setseng e le dikolo tsa bo mapimpana mo go nang le ditirelo tse di botlhokwa tsa go ruta bana.Re le puso re rwele maikarabelo a go tokafatsa maemo a tlhokomelo ya bana le go dira gore didirisiwa tse di tlhokegang go se nne bokete go di fitlhelela gore di-ECD di kgone go nna le dithulaganyo tsa thuto tse di matshwanedi tse di kgonang go tlhatlhelela barutwana gore ba ipaakanyetse go tsena sekolo. Ka kgwedi ya Moranang monongwaga re ne ra garela thulaganyo ya go ntsha ECD mo diatleng tsa Lefapha la Tlhabololo ya Loago mme ra e tsenya mo diatleng tsa Lefapha la Thuto ya Motheo. Maitlhomo a seno e le go dira gore thuto ya di-ECD e tsamaelane le ya dikolo mmogo le go katisa, go ruta le go tlhatlhelela baruta bana ba dikolo tsa ECD naga ka bophara.
Ka ntlha ya fa thuto eno e le botlhokwa thata mo baneng fa ba gola gore ba atlege mo dithutong tse di tlang, Molaotlhomo o o Kwalolotsweng Sešwa wa Thuto ya Motheo o ga jaana o santseng o sekasekiwa ke Palamente o tshitshinya gore bana botlhe ba tsene sekolo sa thuto ya bomapimpana sebaka sa dingwaga di le pedi pele ba ka simolola go ya sekolong go tsena Mophato wa 1. Ke mono mo bana ba tshwane tseng go rutiwa, ba tshameke mmogo le go fepiwa gangwe ka letsatsi kwa sekolong.
Dikolo tseno tsa thuto ya bomapimpana ga di mosola fela mo go tlhatlheleleng bana gore ba ipaakanyetse go tsena sekolo; di mosola gape le mo go itlhameleng dikgwebo le mo go itlhame -leng ditiro. Dikolo tseno di botlhokwa thata fa re bua ka ditheo tse di tlhokomelang bana tse di nang le seabe mo ikonoming. Di dira gore batho ba nne le ditsela tsa go iphedisa, segolobogolo mo bathong ba bomme, gonne di tlholela batho ba bantsi ditiro mo metseng e di leng mo go yona.Fa leroborobo la COVID-19 le ne le re aparela, di-ECD di ne tsa rwala boima jo bo seng kana ka sepe. Dikolo tse dintsi tse di neng di thusiwa ke madi a bana ba a duele lang a sekolo gore di duele badiredi ba tsona di ne tsa iphitlhela di palelwa ke go ba duelela mme batsadi ba ba neng ba felelwa ke ditiro le bona ba ne ba palelwa ke go isa bana sekolong.
Mo go tsibogeleng matsapa ano, puso e ne ya tlhoma Le tlole la go Thusa Ditheo tsa ECD gore dikolo tse di pale lwang ke go duelela megolo ka ntlha ya leroborobo leno mmogo le dikolo tse di phu tlhameng gore di bone thuso.Maikarabelo a go thusa bana ba rona ka go ba tlamela ka dilo tse ba di tlhokang gore ba atlege mo botshelong ke maikarabelo a rotlhe re tshwanetseng go a rwala mmogo. Re le puso, re le lekala la poraefete, re le mekgatlho e e samaganang le tlhabologo re tshwanetse go tswelela go dira sengwe le sengwe se re ka se kgonang gore re kgone go ema nokeng thuto ya bomapimpana.
Ka ditirelo tsa yona tse dintsintsi tse di botlhokwa, go sa kgathalesege gore di mabapi le thuto ya bana ba rona, di mabapi le tlhoko melo ya bana fa batsadi ba ile tirong kgotsa di mabapi le go neela baitlhamedi kgwebo ditšhono, di-ECD di na le seabe se segolo tota mo go direng gore re fitlhelele dipeelo tse dintsi tse re ipee tseng tsona tsa tlhabololo.
Ka ntlha ya fa bontsi jwa ditheo tse di tlhokomelang bana di le mo diatleng tsa batho ba bomme, seno se raya gore madi a tsona a thusa basadi thata, segolobogolo mo baaging ba ba dikobodi khutshwane, a ba thusa gore ba nne le letseno le gore ba kgone go ikemela ka bobona.
Bana ba ba tsenang dikolo tseno ke bona ba kamoso ba tshwanetseng go ntsha ga tshwene ba bontshe gore ba na le maikarabelo, bokgoni e bile ke baagi ba ba dirang bontle thata.
Ba tshwanetse gore ba kgone go latela ditoro tsa bona gore le rona rotlhe re kgone go fitlhelela toro ya rona yotlhe ya go nna le setšhaba se se gololesegileng, se se dirang bontle e bile se tshela ka boi tumelo.  v