
Umlimi longumake uli ma indlela yakhe leya emphumelelweni

Nonkululeko Mathebula

Kusuka ebuphuyeni nekutsi bameye ngenca yekusebenta epulasini Mahlatse Matlakane (loneminyaka yebudzala le20) manje ungumlimi wephepha leluhlata satjani lomama tsekako.
Mahlatse wacala ngeku volontiya kusebenta ngetimphelansontfo nangemaholide esikolwa epulasini lendzawo lelilima iphepha leluhlata satjani aneminyaka le-15 kute asite make wakhe ngekutsi batfole lokuya etfunjini.
Matlakane uhlala kaGa-Moi simane eBuchum ngaphandle nje kwePolokwane eLimpopo.
Utsite nanoma nje manje atitfokotela titselo tekusebenta kwakhe ngekutikhandla kodvwa bekungalula ngaso sonkhe sikhatsi.
“Mine nebantfwana bakitsi sikhule kamatima. Bontsanga yami bebahlekisa ngami ngesikhatsi ngicala kusebenta epulasini futsi batsi kusebenta epulasini kwebantfu labanga kafundzi.
“Loku bekungephula umoya kepha bengifuna kwati kulima kute kutsi ngichubeke nako njengemsebenti wami lengi wukhetsile,” kwasho yena. Ngesikhatsi Matlakane asatfole likhono wakhulumisana nemnikati walelipulasi Johan Nel lapho bekavolontiya kho na mayelana nekuhlanyela yakhe inhlanyelo aphindze alime bophepha.
Nel wamnika emahektha lamabili emhlaba epulasini lakhe.
“Ngamangaliswa kutsi tinhlanyelo letincane kangaka tingaba titjalo letitsela bo phepha labaluhlata satjani labakhulu kangaka. Kubona kutsi titjalo tinakekelwa kanja -ni ngekutsi tifakwe bomanyo lo kute kulawulwe tilokatana kwangenta kutsi kulima ngikutsandze kakhulu kunakuca la. Ngavele ngati khona lapho kutsi loku nguyona yintfo lengifuna kuyenta," kwasho Matjakane.
Ngemuva kwekuphotfula matikuletjeni wakhe Matlakane wabambelela kuya  enyuvesi ngemnyaka munye nanoma nje besebamemukele eNyuv esi yaseJozi (i-UJ) kutsi uyofundza tifundvo temtsetfo.  Wabuyela emuva kuNel wayomcela lolunye futsi lusito loluyenti wabese umbonisa kutsi acele sikhulu sendzawo kutsi singete samupha yini umhlaba.
Ngemuva kwekubona inchubekelembili yakhe epulasini laNel sikhulu sendzawo sabese simupha umhlaba longemahektha lange-40 epulasini iBabirwa Ba Tau Ya Tswala lapho khona manje sekusepulasini lakhe lalima kulo. Sewucashe  bantfu labasha labane labamsebentelako.
Lipulasi laMatlakane litsengisa labophepha labalu -hlata satjani etimakethe tetibhidvo netitselo eBuchum, Polokwane naseJozi.
Nanoma nje ibhizinisi yakhe imungenisela-R50 000 ngenyanga, Matlakane uphokophele ekutsengiseleni emave emhlaba.
Nanoma nje usengakate watfola lusito kuhulumene, Matlakane ucinisekile ngelikusasa lakhe futsi utsite umgomo wakhe lomkhulu kufukula bantfu labaphuyile emmangweni wakubo ngekutsi abanike emakhono aphindze futsi abacashe, lapho ibhizinisi yakhe ichubeka ikhula.