Kutfutfukiswa kwe-N3 kutfutfukisa bantfu baseNingizimu Afrika

Owen Mngadi 

Mduduzi Jijana longumnikati Wenhlangano Letfutfukisa Labaphila Nekukhubateka, lekungulenye yetinkapani letizuzako nyalo kula mabhiliyoni la-R26 ekutfutfukisa umgwaco lomkhulu i-N3 emkhatsini kweMgungundlovu naseThekwini KwaZulu-Natali. Lomklamo, loholwa yiSouth Afri can National Road Agency SOC Limited  (i-Sanral), icinisekisa kutsi bosomabhizinisi labafana naJijana abagcini kuphela ngekuzuza kodvwa baphindze bavulele labanye ematfuba emsebenti. Jijana, lophila nekukhubateka, utsi inkapani yakhe isebenta kufaka timphawu temgwaco emkhatsini kwaseHilton naseMgungundlovu. Ucashe bantfu laba-13 futsi utsi lomklamo sewutiguculile timpilo tabo. “Njengebantfu lesiphila nekukhubateka, sikhombisile kutsi natsi sinelikhono. Asikanciki kuphela kumali yesondlo sahulumende. Senta umsebenti wangemphela,” kusho Jijana. Umphatsi waloLuhlelo lwe-Sanral N3 Tshepo Matekane utsi inkapani yakhe icinisekisile kutsi umse benti lo-30% waniketwa tinkapani tendzawo letinelikhono lekwenta imisebenti letitsite. Loku kwavula ematfuba lamanengi kumabhizinisi lamancane laphetfwe lusha, bantfu lebebacindzetelekile kanye nabomake. “Kunemabhizinisi la-108 lamancane, lasemkhatsini nalasafufusa kungunyalo lasebenta kumiklamo lehlukahlukene,” usho njalo. Nokuthula Zondi weIngqalabutho Yamalinda Multipurpose Trading  waniketwa inkontileka yekuphakela umhlaba nekufaka emaphayiphi ekuhambisa emanti. Utsi inkapani yakhe icashe bantfu laba-8 labanemakhono, labafaka ekhatsi bashayeli. Zondi ungete watsi bomake nabo banelikhono njengabo babe futsi inkapani yakhe inemlandvo lomuhle wekwenta umsebenti.
“Siyakuvisisa lokubaluleka kwesikhatsi nekugcina sikhatsi lesibekiwe kute sicinisekise kutsi umklamo uhamba kahle ngalokufanelekile.
Sibonga kutfola lelitfuba futsi sitsemba kutsi kukhulu lesitakutfola kute sikhulise inkapani yetfu ihambi sane nemazinga etekwakha,” wangeta ngekusho njalo lomake.
 Imiklamo Lemcoka Yahu lumende Wavelonkhe Matekane utsi lomklamo wekutfutfu kisa lobitwa ngekutsi yiDurban-Free State Logistics and Industrial Corridor  unesilinganiso sesabelotimali lesitigidzigidzi le-R26 futsi ungu lomunye wemiklamo lomcoka wendlelalisu lehlangene yahulu mende wavelonkhe. Watiwa ngekutsi yi-SIP2. Lo mklamo utawuvula umgwaco i-N3 kutsi ube naleminye imizila eluhlangotsini ngalunye. Uphindze umbandzakanye kuguculwa kwe kuchumana kwemigwaco lemikhulu kute kutfutfukiswe kuhamba kahle kwetigitjelwa nangekukhululeka.
Sigaba lesitsintsekako semgwaco i-N3 kuleminyaka leyengcile besine kumphintjana kwetigitjelwa, kakhulu ngetikhatsi letiphitsitelako ngoba  linyenti letitfutsi temitfwalo lemikhulu letichamuka elugwini laseThekwini tisebentisa lomgwaco kuya eGauteng nakuletinye tifundza letisemkhatsini kwalelive. Futsi 
bekuba netingoti temgwaco letinengi letibangwa bashayeli betitfutsi temtfwalo ngenca yekunganakekeli uma bahamba lapho kune majika lamakhulu. “Akusiko kuphela kugcwala kwetitfutsi kwamalanga onkhe lokwenta kutsi tigitjelwa tihambe kahle lokusunjululiwe nga lokwakha imizila lengetiwe, kutfutfukiswa kwe-N3 kutawenta kutsi kwenyuke tekuphepha. Emajika lama khulu lasabekako atawu suswa. Timphambano mgwaco letingakaphephi titawuhlelwa kabusha,” kusho Matekane. I-Sanral inikete tinkhontileka letintsatfu kulekota leyengcile yemnyaka we-2021 umsebenti wacala kwentiwa emkhatsini kwaBhimbi dvwane naMabasa. Tincenye letitfutfukiswako nyalo sigaba semgwaco lomakhi -lomitha (km) la-19 losuka eCato Ridge ufike eDarda nelles, lowatiwa ngekutsi nguMgwaco i-Umlaas; sigaba semgwaco lesi-20.6 km losuka eDardanelles Inter change kuya eLynnfield Park; kanye nesigaba semgwaco lesi-30km losuka eLynnfield Park uye e-Ashburton Inter change. Matekane utsi i-SIP2 itawukhulisa lomgwaco weti gitjelwa newetekutfutswa kwemphahla losemkhatsini kwemahabhu etimboni la mcoka aseNingizimu Afrika, itawutfutfukisa kufinyelela kutinsita tekuhanjiswa nekunge niswa kwemphahla letiseThekwini futsi itawu khuphula lizinga lekusebenta ngendlela lekahle kule phaseji. Ungete ngekutsi lomklamo uyincenye yeLuhlelo Lwavelonkhe Lwentfu tfuko Lwemnyaka we-2030 neLuhlelo Lolukhulu Letekutfutsa Lwemnyaka we-2050 futsi usekela Luhlelo Lwahulumende Lwekwakha Kabusha Nele kuvuselela Umnotfo. Kute kube ngunyalo, hulumende uhlose kutfu tfukisa luhlelo lwetekutfutsa lolutawuhambisana neti dzinga tangemphela tebantfu labahlala eNi ngizimu Afrika futsi lutawu bonelela bantfu labanemali lencane lebayisebentisela kukhokhela tindleko teku hamba. Matekane utsi lokutfu tfukiswa kwalomgwaco kutawutsatsa iminyaka lesemkhatsini kwesi phohlongo ne-10 kodvwa kuvalwa kwemigwaco kutawugcinwa kusezingeni leliphasi. Ungete nge kutsi bashayeli betimoto batawuhlala batiswa njalo ngekubambeleleka loku tawuba emgwaceni futsi baphatsi baKwaZulu-Natali lababukene netekuhamba kwetimoto batawusita kulawula timoto emgwaceni. I-Sanral icela bashayeli betimoto kutsi balandzele timphawu temgwaco, banciphise sivinini uma sebasondzela lapho kwakhiwa khona futsi babeketelelane nalabanye basebentisi bemgwaco. 