Uphuhliso lwabantwana abasaqalayo lubambe isitshixo kwikamva lethu

vukuzenzele unnamed

Kukho imisebenzi kamongameli embalwa eyanelisayo kunokuchitha intsasa kunye nabantwana abancinane. Kutshanje bendizimase ukuvulwa kweziko lophuhliso lwa bantwana abasaqalayo i-Little Flower (i-ECD) eliseBizana eMpuma Koloni, nalapho ndithe ndachitha ixesha nezinye zeenkokeli zangomso zelizwe lethu, ndizifundela kwaye ndimamele kuzo.Eli ziko lisandula ukwakhiwa ngumbutho wophuhliso ongu-Impande South Africa ngenkxaso ye-Nelson Mandela Fou ndation.Ndichukumiseke kakhulu kukuzinikela kwabasebenzi beli ziko ekuxhaseni uluntu kunye nabantwana balo. Bandixelela ukuba kwii ntsuku zokuqala zeli ziko, abasebenzi bebesokola ukuhlawulwa kodwa beza emsebenzini. Baphinde bandixelela ukuba nokuba iintsapho azikwazi uku hlawulela umntwana wazo ama-R20, abantwana abajikiswa.Ukuzinikela kwabase benzi beziko le-ECD ku baluleke kakhulu kuba amaziko ophuhliso lwa bantwana abasaqalayo adlala indima ebalulekileyo kuphuhliso lwesizwe sethu. La maziko anokufumaneka kuzo zonke iilali, iidolophu kunye nezixeko zelizwe. Uninzi lwaqalwa ngabasetyhini ekuhlaleni ukuxhasa abazali abafuna ukuba abantwana babo bakhathalelwe xa besemsebenzini. Uninzi lwala maziko aqala njengeendawo zokugci na abantwana kunye neendawo zokhathalelo lwabantwana. Uninzi luye lwakhula lwaza lwanda ukuze lubandakanye ikharityhulam yokufunda esisiseko kwiinkonzo zabo.Njengorhulumente, siwuthabathile umsebenzi wokuphucula imigangatho yokhathalelo kunye nokwenza izixhobo zifumaneke kumaziko e-ECD ukuze kuqhutywe imisebenzi efanelekileyo yabantwana abancinane ukubalungiselela imfundo esesikweni. KuTshazi mpunzi wama-2022, sagqiba ukushenxisa umsebenzi we-ECD ukusuka kwiSebe loPhuhliso loLuntu ukuya kwiSebe leMfundo esiSiseko.  Oku kunxibelelanisa uphuhliso lwabantwana abasaqalayo nekharityhulam yesikolo esesikweni nokubonelela ngoqeqesho, imfundo nophuhliso kubasebenzi abakumaziko e-ECD kwilizwe jikelele.Ngenxa yokuba le mfundo ingundoqo kwimpumelelo yomntwana kwiminyaka ezayo, uMthetho osaYilwayo oLungisiweyo weMi thetho yeMfundo eSisiseko ophambi kwePalamente ngoku uphakamisa ukuba kunyanzeleke ukuba bonke abantwana bafumane iminyaka emibini ye-ECD phambi kokuba bangene kwiBanga loku-1. Kukwesi sigaba apho abantwana kufuneka bafundiswe, bafunde ngendlela yoku dlala kwaye bafumane isidlo esinye ngosuku ubuncinane.Amaziko ophuhliso lwabantwana abasaqalayo akalungiseleli nje abona bemmi bancinane belizwe lethu ukuba baphumelele esikolweni; akwangumthombo obalulekileyo woshishino nokudala imisebenzi. La maziko ayinxalenye ebalulekileyo yoqoqosho lwenkathalo. Bazigcina bephila, ingakumbi abasetyhini, nto leyo enegalelo ekudaleni imisebenzi kwiindawo ezininzi zoluntu.Xa ubhubhane we-COVID-19 wawuhlasela, amaziko e-ECD achaphazeleka kakhulu.  Amaziko axhomekeke kwimali ehlawulwa ngabazali esikolweni ukuze aqhubeke eqhuba akakwazanga ukuhlawula abasebenzi babo kwaye uninzi lwabazali abaphulukene nomsebenzi abakwazanga ukugcina abantwana babo bebhalisile.Ukusabela, urhulumente uye waseka iNgxowa-mali yoNcedo lweNgqesho ye-ECD ukuze incede amaziko e-ECD aphu-lukene nomvuzo ngenxa yobhubhane ukuze akwazi ukubuyela esiqhelweni.Ukulungiselela abemmi bethu abancinane ngezi xhobo abazidingayo ukuze baphumelele ebomini luxanduva ekufuneka siluthwele ngokuhlangeneyo. Kufuneka siqhubeke sisenza konke esinako, njengorhulumente, icandelo labucala kunye nemibutho yophuhliso, ukuxhasa uphuhliso lwabantwana abasaqalayo.Ngeenkonzo ezininzi ezixabisekileyo ezibonelela ngazo, nokuba kukufu ndisa abantwana bethu, ukubonelela ngokhathalelo labantwana kubazali abasebenzayo okanye ukuvulela amathuba oosomashishini, i-ECD yenza igalelo elikhu lu ekuphunyezweni kweenjongo zethu ezininzi zophuhliso.Kuba uqoqosho lwenka thalo luqhutywa ikakhulu ngabasetyhini, inkxaso enjalo ithatha indlela ende ekuncedeni abasetyhini, ingakumbi kwiindawo ezihlelelekileyo, ukuba bakhuseleke ngokwezimali kwaye bazimele.Abantwana abancinane kula maziko sisizukulwana esilandelayo sabemmi boMzantsi Afrika ekufuneka bakwazi ukuphila ngokwesakhono sabo esipheleleyo njengabemmi abathembekileyo, abanezakhono nabagqwesileyo.Bamele bakwazi ukula ndela amaphupha abo ukuze sonke sibe nokufezekisa iphupha lethu esabelana ngalo lesizwe esikhululekileyo, esiphumelelayo nesonwabileyo.  

