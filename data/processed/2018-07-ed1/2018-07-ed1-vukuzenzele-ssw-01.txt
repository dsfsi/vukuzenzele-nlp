Ummango ugubha umkhosi wesivumelwano sekubuyiselwa umhlaba setigidzigidzi letinge-R21

Siya Miti 

ummango wase Mphumalanga Kapa utawungenelela emkhakheni wetichiwu teti-lwane tasendle ngemuva kwekutsi utfole kusekelwa ngetimali nguhulumende kutsi basungule luhlelo lwekulawula sichiwu setinya matane.
Lommango waseDouble Drift dvutane naseGrahamstown uhlala bantfu labalinganiselwa ku-1 500 labavela emindenini le-264. Basuswa emhlabatsini wabo nguhulumende waseCiskei nga-1991, ngalesikhatsi bavulela kutsi kwakhiwe sichiwu seti nyamatane semuntfu lomhlo phe.
Lommango usandza kutfola tincwadzi tebuniyo talomhlaba, lewabuyiselwa kubo ngekwa loluhlelo lekwabiwa kabusha kwemhlaba.  Ngekusho kwaNdvunankhulu waseMphumalanga Koloni Phumulo Masualle, imali etigidzi letinge-R21 seyibeke lwe kutsi kutsengwe lomhlaba kantsi utawubuyiselwa kuba nikati ngekwetigaba.
“Lesi sinyatselo lesibaluleke kakhulu ngalokuphatselene netekulondvolota kanye neti ngucuko. Lesichiwu siyatfutfu kiswa kutsi sikwati kuncinti sana kahle naletinye tichiwu tetilwane tasendle kantsi hulumende usekela lommango ngekubaniketa imali, tilwane tasendle nelucecesho," kusho Masualle.  Lommango, lebalawula nawo lesichiwu ngekusebentisana ne-Eastern Cape Parks and Tourism Agency (i-ECPTA) ngapha nsi kweLikhayalethu Com munal Property Association (i-LCPA), batfole imali letigidzi le-R6 levela kuLitiko Letemvelo kutsi basungule umkhakha wekukhulisa umnotfo ngetasendle kulesichiwu lesinemahekta la 1 400 lebatsengelwe sona Litiko Lekutfutfukiswa Kwetindzawo Tasemaphandleni Netingucuku Kutemhlaba. Sihlalo we-LCPA, Mxolisi Ngesi, utsite lommango wenta sicelo sekubuyiselwa umhlaba nga-1998. Nga-2012 emalunga emmango aniketwa umhlaba longemahekta lange-23 500 lenyalo kubese kungetelwa ngalena lefakiwe lengemahekta la-1 400 kulesichiwu.
“Sijabule kakhulu ngoba sesikutfole konkhe lesikudzi ngako. Hulumende usinikete lusito ngetimali kwentela tinsitanchanti. Sinetilwane tasendle, lesifaka ekhatsi emadvube lali-10, 15 wetingongoni ne-10 leti mphofu,” kusho Ngesi, kungeta kuloko kutawube kunetinyatsi netimpala njengalokudzinge kako.
Ungete kwekutsi lommango bewuceceshwa baka-ECPTA kutsi basebentise lesichiwu.
“Loluhlelo kutsi kwakhiwe tindzawo tekulala tivakashi letimbili (ma-lodge) kantsi kwa nyalo sakha indzawo yekulala tisebenti tasesichiwini kanye nesibaya lapho kwehliswa khona letilwane," kusho Ngesi.
“Ngalesikhatsi kufakwa lofenisi longemakhilomitha la-10 neligede lekungena, kwakhi wa ematfuba emsebenti kuba ntfu bemmango labange-61," kusho Ndvuna Wetemvelo Ednah Molewa ngalesikhatsi baniketwa lesichiwu ngaloku semtsetfweni.