Vhudavhidzani ndi ha ndeme kha u ḓivha ṅwana wavho

vukuzenzele unnamed

A zwo ngo leluwa u alusa ṅwana, fhedzi thuso nyana i bva ho kha vhaḓivhi i a thusa vhukuma u vhona uri vhone vha ite zwa khwiṋe zwine vha nga kona.
U ya nga vha Childline South Africa, dzangano ḽi sa shumeli malamba ḽine ḽa tsireledza vhana kha ma sia oṱhe a dzikhakhathi ḽa dovha ḽa bveledza mvelele dza pfanelo dza vhana Afri ka Tshipembe, vhabebi vha tea u davhidzana zwavhuḓi na vhana.
Vha songo vha halifhela; kha vha ambe navho nga ṱhonifho; kha vha ite uri vha kone u nanga zwine vha zwi funa; kha vha vha dzhenise kha maitele a u dzhia tsheo; kha vha vha funze uri zwavhuḓi ndi zwifhio na zwauri zwi si zwavhuḓi ndi zwifhio; vha vha ṱuṱuwedze u bvisela vhuḓipfi havho khagala.
Izwi vha nga zwi ita nga u dzulela u fara miṱangano ya muṱa, hune muṅwe na muṅwe a amba na u the tshelesa. U amba ndi nḓila yavhuḓi ya u funza vhana nahone vha nga ṱuṱuwedza maitele mavhuya nga u tou ṱalutshedza zwavhuḓi zwithu khavho. Vha Childli ne vha tsivhudza vhabebi uri vha thetshelese zwavhu ḓi na u sa fhela mbilu, sa i zwi vhana vha si nga si kone u ḓivha uri vha amba hani zwine vha zwi humbula kana zwine vha zwi pfa.
Vhana vha tea u ḓivha uri zwine zwa ṱanganedzea ndi zwifhio na zwi sa ṱanganedzei ndi zwifhioKha vha vhone uri vha a ḓivha uri ndi ngani milayo i tshi ṱoḓea  na zwauri hu a vha na masiandaitwa arali ya vunḓiwa. Kha vha dzule vho fara na u ombedzela mai sandaitwa haya. Musi vhana vha tshi khou aluwa, kha vha vha ṱuṱuwedze u amba nga ha milayo heyi nahone vha ite uri vha thuse u wanulusa masiandaitwa.
Kha vha dzulele u khoḓa vhana musi vha na vhuḓifari havhuḓi  Nga u vha vhudza uri vha zwi funa hani zwithu zwavhuḓi zwine vha ita, zwiito zwi si zwavhuḓi zwi nga ngalan gala. Nṱha ha izwo, u pfufha zwi shuma khwiṋe u fhirisa tshigwevho. Musi vhabebi vhanzhi vha tshi pfufha vha na nga zwitambiswa kana zwimuṋemuṋe, pfufho ya khwiṋe ndi u kuvhatedza, u mwemwela na u sumbedza u vha takalela.U fhaṱa vhuḓifhulufheliNdi zwa ndeme u thusa ṅwa na wavho u fhaṱa vhuḓifari hawe. Vha nga thusa vhana vhavho nga u vha khoḓa nge vha lingedza u thusa na u shumisa vhukoni havho, vhuṱali na u tambatamba; u vha ṱuṱuwedza u amba; u vha ita uri vha pfe vhe vha tshipentshela; na uri vha a fhulufhedzea, uri vha kone u ḓitika nga vhone.
Zwiito zwa u vhaisa a zwi ṱanganedzeiA zwi ṱanganedzwi na luthihi u vhaisa vhana. Zwiito zwa u vhaisa zwi katela u hamba, u sema, u tshuwisa na u vha shonisa. U semana phanḓa ha kana hu na vhana zwi ita uri vha pfa vha songo tsireledzea na u tshuwa.
Vhana vha no konḓelwa nga zwikene kana vha no ṱoḓa thikhedzo nkene vha nga vha na thaidzo iṅwevho, i ngaho sa U sa tokomelwa zwavhuḓi kana U sa dzudza nyela zwavhuḓi na U sa kona u langa Vhupfiwa havho  (Hyperactivity Disorder) zwine zwa nga ṱoḓa uri vha tevhele maḽele makene na u wana thuso ya dzilafho.
Arali mubebi kana vhaṱho gomeli vha vha vha sa ḓivhi u langa maitele a ṅwana wavho kana ṱhodea dzi no ṱoḓa thik hedzo nkene, vha nga founela Childline kha: 0800 055 555 vha amba na mueletshedzi vha wana tsivhudzo. 