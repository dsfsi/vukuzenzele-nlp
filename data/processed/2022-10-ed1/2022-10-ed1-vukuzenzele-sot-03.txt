Boitseko ba ho bopa Afrika Borwa e hlomphang haholo ditokelo tsa botho

Vukuzenzele unnamed

 Ka letsatsi la 12 Loetse 1977, Stephen Bantu Biko o ile a shwela ditlamong tsa sepolesa Tjhankaneng e Bohareng ya Pretoria. Seriti sa botho, e leng motheo o kgubung ya boitseko ba hae ba ho ikelellwa ha batho ba batsho, ke seo a ileng a swetswa ka sona.Ka mantswe a ramolao wa lelapa Sir Sydney Kentridge, e bile “lefu la mahlomola, hape le bodutu − hodima phate e adilweng hodima lejwe ka hara sele ya tjhankana”.Le hona jwale e ntse e le ntho e utlwisang bohloko haholo taba ya ho hopola hore Steve Biko o ne a ena le dilemo tse 30 feela ha a eshwa. O ile a bolawa a sa le motjha tjha ke bao ba ileng ba tshoswa ke matla le kamohelo ya molaetsa wa maikutlo a hae a boitokollo esita le matsapa a hae a ho kenya boikgantsho le seriti ho banna le basadi ba batsho.Nakong ya bophelo ba hae, ha a ka a ba le hona ho bona seo a neng a se bitsa ‘kgau ya mabenyane’, e leng ho fihlelleha ha setjhaba sa sebele. Ha a ngola ka maikemisetso ana, o hopoleha a ne a ye a re: “Qetellong re tla ba boemong ba ho rwesa Afrika Borwa tlokola e kgolo ka ho fetisisa – tshobotsi e matla ya botho.”Nakong eo re fumanang tokoloho ya rona ka selemo sa 1994, re ile ra utlwisisa hore tokelo ya ho vouta e mpa e le karolo feela ya boitseko ba rona ba seriti sa botho.Nakong ya dilemo tse mashome a mabedi a metso e robedi a demokrasi ya rona, re tjametswe ke diphephetso tse ngata, tse kang bofutsana, tlhokeho ya mesebetsi le ho se lekalekane.Ka lebaka lena, ka dinako tse ding re ye re timellwe ke ho ananela hore na re se re kgathile tema e kae ho phe-diseng metheo eo Molao wa rona wa Motheo o theilweng hodima yona hape e le eo mohopolo le dithuto tsa Steve Biko di tsepameng ho yona.Ka selemo sa 1977, mmuso o kgopo o ile wa bolaya e mong wa baetapele ba hlwahlwa ba naha ya rona ka ho mo tima dijo, metsi le meriana eo a neng a e hloka ka ho fetisisa ka lebaka la ho tetekwa ho soto ke sepolesa sa puso ya kgenthollo.Ka mora dilemo tse mashome a mabedi, nakong ya kahlolo e dihilweng ka 1997, Lekgotla la Molao wa Motheo le ile la re ho phethwa ha ditokelo tsa mantlha tsa moahi e mong le e mong, le ho ikitlaeletsa hore a fumane ditokelo tsa hae tsa boiphe-diso ke letshwao la bohlokwa la setjhaba sa demokrasi se batlang ho lopolla seriti se ileng sa lahleha.Naheng ya Afrika Borwa kajeno, re ntse re tswela pele ho sebeletsa hore ho phetha-hatswe ditokelo tsa mantlha tsa Moafrika Borwa e mong le e mong e le hore a tle a phele bophelo ba boleng bo hlo-kang mafu, tlala le tshotleho.Mebuso ya demokrasi ka ho hlahlamana e nnile ya ntshetsa pele maano a ho lopolla seriti sena se ileng sa lahleha sa batho bao e leng bona ba bangata ka ho fetisisa ba naha ena ka ho ba fumantsha thuto, tlhokomelo ya bophelo, matlo a bodulo le ditshebeletso tsa motheo.Ka hara Afrika Borwa kajeno, thuto e nang le boleng ke tokelo ya mantlha. Mmuso o etsa matsete dithutong tsa dikolo tsa bana ba dikonyana, ka ho tshehetsa diphetho tsa thuto bakeng la baahi ba rona ba banyenyane ka ho fetisisa, moo o fanang ka diphallelo tsa kimollo ya setjhaba ka mokgwa wa mananeo a phepo dikololng ho netefatsa hore baithuti ba banyenyane ba fumana diphetho tse ntle ka ho fetisisa, ka moo ho ka kgonehang.Ka Morero wa Naha wa Thuso ya Ditjhelete tsa ho ya Sekolong wa Baithuti le ka mekgwa e meng ya tshehetso ya mmuso, diketekete tsa Maafrika Borwa a manyeyane ho tswa malapeng a futsa-nehileng di nnile tsa kgona ho ba dingaka, boramolao, dititjhere, borasaene, ditsebi tsa mesebetsi ya matsoho le borakgwebo.Mmuso o tshehetsa baahi ba futsanehileng le ba fokolang ka morero o matla wa polo-keho ya setjhaba mme o fana ka menyetla ya mosebetsi ka mananeo a phumantsho ya mesebetsi ya setjhaba.Nakong ya Afrika Borwa ya kgatello eo Steve Biko a ileng a phela ho yona, bolokolohi ba puo bo ne bo kginnwe mme boitseko ba sepolotiki bo ne bo kgahlametswa ka hore motho a kwallwe tjhankaneng kapa ka ketso e bohloko ho feta ena.Ka hara Afrika Borwa kajeno, batho ba batjha ba dilemo di lekanang le tsa Steve Biko kapa tse ka tlaase, ba moleng o ka pele wa boitseko malebana le dintho tse ba amang, mme ba kgona ho itlhopha kantle ho tlhekefetso kapa ho lelekwa.Bolokolohi ba puo le ba ho ikamahanya, tokelo ya ho hwanta le tokelo ya teka-tekano ka pele ho molao e fumantshwa batho bohle.Re le naha, re se re kgathile tema e kgolo malebana le ho baballwa ha seriti sa botho, e leng motheo oo Steve Biko a o babaletseng. Le ha ho le jwalo, re sa ntse re na le tema e kgolo e re emetseng.Kantle ho mosebetsi, kantle ho ntlo, motlakase kapa metsi a phallang, kantle ho mobu, kantle ho bokgoni ba ho etsa mosebetsi kapa menyetla ya ho fumana mosebetsi, dimilione tsa Maafrika Borwa di ntse di haellwa ke maphelo ao di a batlang le ao e leng tokelo ya tsona ho ba le ona.Ke ka hona mmuso o sebetsang mmoho le balekane ba setjhaba ho aha moruo o kenyeletsang bohle, ho theha mesebetsi, ho thusa dikgwebo ho tswela pele le ho lwantsha bofuma le tlala.Kananelong ya bohlokwa ba bophelo ba Steve Biko le lefa leo a re sietseng lona, re hopola mohoo wa hae o matla wa hore batho ba nkele tokoloho ya bona matsohong a bona. Kgwelehetso ena e ntse e le ya bohlokwa le nakong ya jwale.Re tlameha ho tsepamisa maikutlo ho sebetsana le diphephetso tsa rona mole-mong wa ho fihlella boemo ba setjhaba se lokolohileng e le ka nnete, mme se nang le tekatekano. E mong le e mong wa rona o tshwanela ho ba le seabo ka ho sebedisa ditokelo tsa motheo tse Mola-ong wa rona wa Motheo ho aha Afrika Borwa e hlokang bofutsana le tlala, ntshetsopele e tlase, ditlolo tsa molao le tshebediso ya dikgoka.Jwalo ka ha Steve Biko a re kgothaditse, ha re hateleng pele ka kgothalo le boikemi-setso tabatabelong ya rona e kopanetsweng ya ho fihlella boemo ba setjhaba se phetha-hetseng.
 