Akunasisombululo Samsinyana Ngokuqinteliswa Kwegezi, Kodwana Iyabonakala Indima Eyenziwako

vukuzenzele unnamed

Kiwo woke umuntu ohlala elizweneli, iimveke ezimbalwa ezidlulileko zokuqinteliswa kwegezi zibe ngezitjhara ganisa izinto nezibudisi khulu. Ukubhebhetheka kwetukuthelo yomphakathi kuyazwisiseka.
Njengoba i-Eskom beyika teleleke bona iqintelise igezi ngokubuyeleleko ukuvikela  ithungelelwano legezi lelizwe, abantu, imizi namarhwebo bekufanele aqalane nokuthikanyezwa  kwegezi ukufikela emairini amane ngesikhathi sinye.
Ukuqinteliswa kwegezi kungaphezu kokuthika meza. Kube nemiphumela emimbi pheze emahlango thini woke womphakathi, kusukela kezefundo, ukuphepha komphakathi nokubonelela ngezepilo.
Amarhwebo amakhulu namancani alahlekelwa yimali ngokufana begodu umraro wegezi lo ufaka engozini ukutjalwa noku buyiswa komnotho.
Ithemba selithanda uku phela ngokuthi lobubujamo bezinto bubonakala bunga namkhanyo wobungcono begodu akunalitho elithembisa ubuhle ngoku rarululeka komraro lo.  Nokho, nanyana sise bumnyameni bokuqinte liswa kwegezi kukhona begodu fanele kube nesi phetho emrarweni wegezi lo.  Siragela phambili ngo kusebenzisa amagadango angezelelweko engawame mezela ngoVelabahlinze, nanyana imiphumela yakhona ingeze ibonakale msinyana nje.  Njengoba amaphawa wakwa-Eskom abaselwa ngamalahle anganasiqini seko sokusebenza kuhle nje, angeze sakghona ukuqeda ukuqinteliswa kwegezi msinyana nje.
Okubuhlungu-ke sengikho khonokhu esiqalene nakho kilobubujamo, esele bune sikhathi eside busenzeka. Umnqopho wethu wanje kukobana siphungule ukukhamba kanengi nobu disi  bokuqunteka kwegezi ngokuqalana nokufa kwa maziko wamaphawa.
Lokhu kubudisi obuqa kathekileko esiqalene nabo nasiqala iminyaka yama phawa, nokuthi ngeenkha thi ezidlulileko umsebenzi oqakathekileko wokulu ngiswa kwamaziko wegezi lawo bewungenziwa nge sikhathi esifaneleko.
I-Eskom ithatha amaga dango arhabako wokwenza amaplanti wemaphawa asebenze ngcono, okuli qalontanzi, bekuthome ukusebenza kwamaphro jekthi amatjha wegezi. Lokhu kuyipendulo yendaba eqakatheke khulu yokuphakelwa kwama lahle, ekufaka hlangana nokusebenzisana neTransnet ekuthuthweni kwamalahle begodu noku tjheja ukuragela phambili kokuphakelwa kwamalahle ukusuka eemayini zama lahle ukuya emaphawa.  I-Eskom ilungisa nendaba yamalahle angazisiko, avame ukubanga ukufa/ukwephuka kwamaziko wamaphawa.  Abantu abanelwazi lokuphatha amaphawa bayabuyiswa ukuzokusiza ngokusebenza kwawo, ukuphatha kunye nokufundisa abanye ngo msebenzi wephawa.  Ukuqinisekisa bona ukulungiswa okufaneleko kwenziwa ngaphandle kokubambezeleka, seyi thomile imikhulumiswano yokugedlisa imibandela yokutholakala kweentlaba gelo ezeluse isimetjhe  lapha ekhethu kunye ne yokusebenzisa abakhiqizi beensetjenziswa ukulungisa lapho kulungiswa khona emaphawa lawa.  Ukuqalelela itlhayelo yegezi yakhona nje, uku sukela ngoVelabahlinze i-Eskom isebenzela uku thenga igezi yobujamo oburhabako; nje evekeni ephelileko le ivule ihlelo lokuthenga igezi eyiKu lungwana yamamegawatt yobujamo oburhabako eenkampanini ezinamandla wokuphehla igezi ezikhona njenganje nokuthenga igezi emazweni esakhelene nawo.
 Urhulumende uqalisise  khulu kumakghono fundwa, elwazini esele libuthelelwe begodu nebukghonini boburholi beEskom ukuqinisekisa bona ikampani inabantu aba phambili emahlangothini woke wehlangano le.
Ukungenelelokhu kuzo kusiza ekwehliseni ubudisi nokuqinteliswa kanengi kwegezi njengobana kulethwa amandla wegezi amatjha ethungelelwa neni legezi ngesikhathi esiphakathi naphakathi ukungezelela ukuphakelwa kwegezi.
Mhlapha, urhulumende utlikitle iimvumelwano zokuthenga igezi ema-420 MW nabathengi abatha thu ababe ngebokuthoma abathandiweko ngaphasi kweBid Windows 5 behlelo legezi evuselelwako. Amaphrojekthi amatha thu la kulindeleke ukuthi ahlanganiswe nethungele lwano legezi ngoSewula wee-2024 begodu ama lungiselelo sele athomile wokutlikitla nabanye abathengi abasaseleko abama-22 abathandiweko.
Amandla wokuphehla igezi azakuthengwa kuBid Windows 6  azakukhuphula ama-MW azii-2 600 ayoku fika kuma-MW azii-4 200.
IKomidi yemiRaro yeGezi engiyikhethe ngoVelabahlinze isase benzana namatjhuguluko womthetho newomthe thokambiso ekuzaku vulwa ngawo ikoro yegezi ezakusebenza ngcono.  Simemezele emphakathini kobana uphefumule ngetjhuguluko elibulala isilinganiso sokutholakala kwelayisense emahlelweni wangeqadi wokuphehla igezi. Lokhu-ke kuzaku rhula indlela yokusisisa emahlelweni amakhulu, wezinga lakwa-Eskom azakungezelela msinya na amandla amatjha wokuphehlwa kwegezi ethungelelwaneni loku phehla igezi. Sibekelwe ngeqadi isidingo sokugunyaza kweemphathimandla zebhoduluko ukufakwa komthangalasisekelo ee ndaweni eziqakathekileko lapho ubungozi ebhodulu kweni buphasi khona.  Sehliswe khulu isikhathi esithathwako ukugunyaza ukusetjenziswa kwenarha nokuthungelelwa kwethungelelwano legezi, ngokunjalo sehliswa khulu nesikhathi esithathwa mLawuli weGezi weliZwe loke (i-NER) ukutlolisa amaziko wokuphehla igezi. Njengoba sisiphalazela ukwandisa ukusatjalaliswa kwegezi nje, kufuze siphakamise nemizamo yokuphungula umthamo wokufuneka kwegezi, khulukhulu ngeenkhathi zokusebenza kwayo khulu.
 Thina zakhamuzi kufuze sihlanganyele ukuphu ngula ukufuneka khulu kwegezi ethungelelwaneni legezi. Lokhu-ke kutjho ukuthi kufanele sisebenzise igezi ngokuyinconcosela, sibike ukudoswa kwegezi okungekho emthethweni, siyibhadele naleyo esiyisebenzisa ngokuse mthethweni. Amabhizinisi, amakhaya neminyango karhulumende ekweleda i-Eskom kufuze ibhadele isikwelede sayo kobanya na i-Eskom izokukghona ngcono ukwenza umse benzi oqakathekileko wokulungisa kobanyana kuzokuhlala kukhanya.
Njengobana siragela phambili ukuqalana nokuqinteliswa kwegezi, kunokulingeka okukhulu kokulahla ithemba loko bana sizakwazi ukulungisa umraro lo na.
Kodwana, nange saqala ngale kwemiraro ekhona nje, kunamatshwayo aliqi niso wokuragela phambili neenzathu ezihle zokuthi sibe nethemba.
Njengobana sisebenza ngokurhaba okukhulu uku lungisa umraro  wehlelo legezi engathembekiko, simatasatasa ngokwenza umsebenzi osisekelo wesisombululo esizosigcina nesizokuhlala iskhathi eside emrarweni wegezi osenarheni le. 