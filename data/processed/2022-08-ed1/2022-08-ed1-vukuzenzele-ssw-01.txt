

==================================================================================================================

Page:1

Uyetfulelwa Luphiko Lwahulumende Lwetekuchumana Netekwatisa (i-GCIS)
English/Siswati Uyetfulelwa Luphiko Lwahulumende Lwetekuchumana Netekwatisa (i-GCIS)
English/SiswatiALSO AVAILABLE ON:LIPHEPHANDZABA LAMAHHALA, ALITSENGISW AIwebhusaythi: www.gcis.gov.zawww.vukuzenzele.gov.zaKufundza iVuk'uzenzele faka iGOVAPP ku:BhekaSA Government ku Google playstore nome appstoreVuk'uzenzele@VukuzenzeleNews TSINTSANA NATSI Tshedimosetso House:  1035 cnr Frances Baard and Festival streets, Hatfield, Pretoria, 0083I-imeyli: vukuzenzele@gcis.gov.za Lucingo:  (+27) 12 473 0103 Ingci 2022 Lushicilelo 1 Ingci 2022 Lushicilelo 1Temphilo • Tekutfutfukiswa Kwetindzawo Tasemaphandleni • Temisebenti • Tekuphepha Netekuvikeleka • TemfundvoLikhasi le-11Iyachubeka elikhasini lesi-2Likhasi le-10Lesedi Ledwaba utsatsa ibhizinisi yekwakha uyibeka emazingeni lamasha lasetuluVuk’uzenzeleKutfutfukisa bomake Owen Mngadi Dkt. Ethel Zulu ngu mlimi lomncane lomangalisako losafufusa.
Usebentisa lwati lwakhe lolujulile lwekudla loku-nemsoco kanye neminyaka yekukhicita tinkhukhu netibhidvo ngekwemvelo epulazini lakhe ngenhloso yekutfutfukisa labanye bomake kute kutsi babe balimi labalimela kutsengisa. Dkt. Zulu (48), loneticu tebudokotela kutekudla lokunemsoco unelipulazi lelingemahektha lange-23 eCullinan ngaphandle kwe-Pitoli, lapho akhicita khona ngekwemvelo tibhidvo netinkhukhu ngekusebenta imikhicito ngekulima layiphakela etimakethe letinyenti.Lipulazi lakhe liphindze futsi lisingatse titjudeni letinge-20 leticeceshelwa tifundvo tekulima. Dkt. Zulu wayekela umsebenti wakhe eLitikweni Letekulima eNyakatfo Nshona-langa kute acale i-ejensi yakhe yekucecesha leyatiwa ngekutsi yi-Hope Nutrition Business Consultants.Loku kwenteka ngemuva kwekutsi atewuhlala eGau-teng kodvwa wangakhoni kutfola umsebenti ngenge-sati sekudla lokunemsoco.Unelutsandvo lolukhulu lwetekulima kantsi umbo-nonchanti wakhe kutsi kungene bomake labanyenti kutekulima, lokungumkhakha lakholelwa ekutseni unemandla lagcinekile ekutfutfukisa nekudala imisebenti.“Ngisebente iminyaka lesiphohlongo, ngisebenti-sana nebalimisi, futsi sisite balimi labanyenti macondzana nekuphepha kwe-kudla, tekuhlanteka nekudla lokunemsoco. Tekulima bekusolo ngititsandza kusukela ngesikhatsi ngisasemncane futsi angi-zange sengitibone ngenta lokunye.” Ngekusebentisa i-ejensi yakhe yekucecesha, Dkt. Zulu uchaze kutsi usebente kutifundza letisitfupha, asita bomake nebantfu labasha kutsi bakhone kuchuba imisebenti yabo yekulima. Kufuyela kutse ngisa tinkhukhu“Nga-2017, Dkt. Zulu wabona kutsi kucecesha kwakhe akusho lutfo nangabe kute imiphumela, ngaleyo ndlela-ke wase utsenga lipulazi kute lwati lwakhe alusebentise khona.Lamuhla sewungumfuyi lofuyela kutsengisa tinkhukhu tabobhayizane letingetulu kwe-7 500. Lisu lakhe lasekucaleni beku-kukhicita tibhidvo temvelo kuphela.“Ngangidzinga tinkhukhu kute ngitfole umcuba. Bengiya emakhaya ebantfu ngiyowubutsa khona kute kutsi ngigcine tibhidvo tami titemvelo. Wangifikela ngaWesifazane wekucala waseNingizimu Afrika loceceshelwe kuba iparatrooperngetekulima Dkt. Ethel Zulu ungumholi welipulazi lakhe lapho ahlanyela khona tibhidvo kanye netinkhukhu ngekwemvelo lakuphakela emasuphamakethe lasimeme.
Picture supplied by Dr Zulu.

==================================================================================================================

Page:2

Vuk’uzenzele2Ingci 2022 Lushicilelo 1Ichubeka isukela elikhasini le-1LOKUVAMILEleyo ndlela-ke umcondvo wabobhayizane. Kunga-kapheli iminyaka lemibili, sakhicita bobhayizane laba-5 000 futsi sacala kuphakela emasuphama-kethe endzawo.”Wengete ngekutsi tinkhukhu atigcinwa ehhokweni sonkhe sikhatsi futsi temvelo, tite tikhu-lisimtimba. Usebentisa umcuba wetinkhukhu nakahlanyela tibhidvo letifanana nesipinashi, ibhrokholi, ikhabishi nabo-pelepele. Kwengeta kumasu-phamakethe, Dkt. Zulu uphindze futsi aphakele imikhicito yakhe kula-batsengisa etitaladini. Libhizinisi lakhe linemphumelelo ngendlela yekutsi ucashe bomake laba-12 siphelane.Ngekusho kwaDkt. Zulu, tinkhukhu tingumkhakha lomcoka kakhulu kulelive, ngobe imindeni leminyenti idla tinkhukhu kwengca nome ngabe nguluphi luhlobo lwenyama.Dkt. Zulu unelitsemba lekucecesha bomake labangetulu kwe-1 000 kutekulima kulolonkhe lelive ngemnyaka. Uti-misele futsi ngekutsi abe ngulomunye webakhiciti labatsembekile lapha eNingizimu Afrika wetinkhukhu letingagcinwa ehhokweni sonkhe sikhatsi netibhidvo temvelo.Weluleka bomake labanesifiso sekulima kutsi bacale kancane futsi bangalindzeli kwe-sekelwa nguhulumende. “Nangabe kwesekwela nguhulumende kukutfola, kutawuba kukufukula lokwengetiwe. Nangabe udzinga kukhicita bobhayizane laba-3 000, kute lokukuvimba kutsi ucale nge-20. Hamba ucocisane nemasupha-makethe endzawo kute utfole kutsi afuna lizinga lelinjani fusi nisebentisane ngemacembu kute kutsi nihlangabetane netimfuno telizinga nelinani lawo,” kwengeta yena njalo.
Kutfutfukisa bo make ngetekulimaDkt. Zulu ukholelwa eku tseni kulima kungadlala indzima ekutfutfukiseni bomake ngekwetemnotfo kanye nasekudaleni imisebenti leminyenti yabomake.“Nangabe utfutfukisa make, suke utfutfukisa sive. Siyakhona kwabelana ngelwati lwetfu sente futsi kutsi bantfu labanyenti batimbandzakanye.”Wengeta ngekutsi bomake kufanele kutsi bangagcini kuphela ngekulima kodvwa kudzingeka kutsi bahlole naletinye tindlela tekusebenta talemboni letifanana nekusebenta imikhitito yetekulima, kufaka emaphakethini kanye nekutsengisa futsi.“Kutimela ngekwetimali ngiyo kuphela intfo le ngasita kucedza lobudlova lobucondziswe ebulilini lobutsite futsi loko kungafezekiswa ngekutsi kusetjentiswe kulima, emkhatsini walokunye,” kwasho Dkt. Zulu.
Emabhizinisi lamancane ayagcugcutelwa kutsi afake ticelo tekusekelwaNosihle Shelembe Indvuna Yetekutfu tfukisa Emabhizinisi Lamancane, Stella  Ndabeni-Abrahams, ugcugcutele emabhizinisi lamancane emalokishini nasetindzaweni tasema khaya kutsi afake ticelo tekwesekelwa ngekusebentisa Luhlelo Lwete mabhizinisi aseMalokishi naseTindzaweni Tasemakhaya (i-TREP).
“Sikwenta ngenhloso kutsi silungise kuswelakala kwemisebenti nebuphuya, siphindze futsi sibe nesibopho sekutsi sikhulise umnotfo,” kwasho yona njalo Indvuna Ndabeni-Abrahams.Ngesikhatsi akhuluma eMhlanganweni Welusha we-SheTradesZA lesandza kubanjelwa lapha ePitoli, Indvuna itsite samba lesikhulu semalimboleko se-TREP sibe esigidzini semarandi lesinye, incenye yinye iba sibonelomali bese kutsi lenye incenye ibe imalimboleko. Bosomabhizinisi labasetindzaweni tasemakhaya nome emalokishini bangafaka sicelo sekwesekelwa, lokufaka ekhatsi kusekelwa ngetimali, ngekusebentisa lifomu leleteyalekile lelibuya ku-Ejensi Yekutfutfukisa Emabhizinisi Lamancane (i-SEDA), i-Ejensi Yetetimali Yemabhizinisi Lamancane  (i-SEFA), i-Ejensi yeSikhwa ma Savelonkhe Sekutfutfu kisa (i-NEF) kanye ne-Ejensi Yavelonkhe Yekutfutfukisa Lusha (i-NYDA).Banikati bemabhizinisi kufanele kutsi babe takhamuti taseNingizimu  Afrika.Letikimi letilandzelako tiyatfolakala kulabo bosomabhizinisi labafanelekako:
• Luhlelo lwekwesekela babhaki betinkhwa nemakhekhe• Luhlelo lwekusekela kulungiswa kwetimoto kanye netitolo letitsengisa tincenye tetimoto neku khinika timoto (kanye netitolo letincane tetincenye tetimoto naletitimele kanye nabosomabhizinisi betimoto labatimele).• Luhlelo lwekwesekela emasilaha• Luhlelo lwekwesekela labatfunga timphahla tekugcoka, labasebenta ngesikhumba nangendvwangu• Luhlelo lwekwesekela kuticwala• Luhlelo lwekwesekela titolo tetisipaza• Luhlelo lwekwesekela ishisanyama nekudla lokuphekiweKubhalisa kungentiwa ku: smmesa.gov.za bese uce dzela lwatiso loludzinge kako.Kucinisekisa kutsi tinchubo tekutfola timali temabhizinisi lamancane kwenteka ngaphandle kwetihibe futsi kwenteka lula, hulumende umatasatasa ngekuhlanganisa ndzawonye tikhungo temabhizinisi lamancane kutsi akhe i-ejensi yinye.“Kwanyalo simatasatasa ngenchubo yekuhlanganisa i-SEFA ne-SEDA kanye ne-Ejensi Yekutfutfukisa Emabhange Lasebentisanako.”Luhlelo LweSheTrades Ndabeni-Abrahams utsite ngekusebentisa imitamo leyehlukahlukene, hulumende usite umkhakha wetemabhizinisi lamancane kutsi ukhule futsi udale kucasheka lokudzingeka kakhulu.“Litiko Letekutfutfukisa Emabhizinisi Lamancane ne-SEDA bakhe budle lwane neSikhungo Semave Emhlaba Sekuhweba (i-ITC), kute kutsi kuletfwe loluhlelo lwe-SheTrades lapha eNingizimu Afrika kanye nekudala kutsi kube nenkhaba ye-SheTradesZA. “Loluhlelo luhlose ku tfutfukisa emabhizinisi banikati bawo lababomake kutsi ahwebe lapha eveni, ngekwesigodzi kanye nasemaveni emhlaba. Lenkhaba isekela ekuciniseni emakho no etemabhizinisi kanye nekuchudzelana emkha tsini wabosomabhizinisi lababomake baseNingizimu Afrika lokungenani laba 10 000 esikhatsini lesimi nyaka lemine,” kwasho yona njalo Indvuna.Cishe bosomabhizinisi lababomake baseNingizimu Afrika la-3 000 sebevele babhalisile ku-SheTradesZA futsi batfola kufundza nge-inthanethi kwamahhala kanye nekuceceshelwa emakhono ekwenta umsebenti.Le-SheTradesZA itawuphindza futsi yente ncono kutsi kube nekufinyelela lokuncono kulutjalomali kwemabhizinisi laphetfwe bomake kanye nekugcu gcutela ematfuba etemabhi zinisi.“Kutimbandzakanya kwelitiko ne-SEDA ku SheTradesZA kukhombi sa kutinikela kwetfu ekutfutfukiseni kanye nasekucinisekiseni kutfutfukisa ngekwetemnotfo bomake baseNingizimu Afrika,” kwasho Indvuna Ndabeni-Abrahams.
– SAnews.gov.zaKute utfole lwatiso lolubanti lolumayelana ne-SEDA, sitsintse ku: 0860 663 7867 kulencwadzigezi: info@seda.org.za nome ungene kule-webhusayithi: www.seda.org.za.
Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorNoluthando Motswai Writers: More Matshediso Ursula GraaffGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by: