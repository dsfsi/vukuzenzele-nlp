Mukhukhu wa ntolovelo wu hundzuka ndhawu ya manyunyu ya vutshunguri bya swa rihanyu na vumbhuri

Nonkululeko Mathebula

Thaini Masakane u ti endlele vito hi kuva u hundzurile mukhukhu wu va ndhawu ya vutshunguri bya swa rihanyu na vumbhuri.
Ndhawu leyi kumekaka eBo tshabelo eFree State, bindzu ra yena, ku nga Victory Body and Nail Studio , ri le ku ndlandlamukeni hi xihatla na ku koka mahlo ya vanhu lava taka ku ta phoxo ngiwa ku suka eka timheho hinkwato ta mune.
Endhaku ka loko a xavisile Tupperware  a ri na malembe ya 9, wansati loyi wa 28 wa malembe hi vukhale u vule leswaku i khale a ri karhi a hiseka hi ku tiendlela bindzu ra yena na swona i ntsako eka yena ku va a fambile rendzo leri.
“Ndzi sungurile hi ku tirhela munhu un’wana eka bindzu ra muxaka lowu, laha ndzi kumeke ntokoto,” a vurile, a engeta hi ku vula leswaku u endlile dyondzo ya vutshunguri bya vumbhuri (Cosmetology) eKholichini ya TVET ya Motheo eBloemfontein.
Eku heteleleni, a lunghekile ku tiendlela rhavi ra yena, na swona kusuka kwalaho a nga ha langutangi endzhaku. Bindzu ra yena ri pfala vangwa ra makete eBotshabelo naswona u na tikhasimende leti nga ku ndla ndlamukeni hi nhlayo naswona leti to tshembeka. Vutshunguri bya min’wala ya le mavoko na ya le milenge, ku tsemiwa ni ku pendiwa, ku masajiwa, ku waksa na ku sasekisiwa ka swikandza swa endliwa. Swifaniso leswi a swi poseke eka swiyenge swa mabulu hi bindzu-ra-vutshunguri bya swa rihanyu na vumbhiri-emukhu khwini wa yena lowu wo saseka swi hangalakile hi xihatla eka masikunyana lama hundzuke, laha vanhu va bumabumeleke Masakane hikwalaho ka vu tumbuluxi bya yena, va vula leswaku leswi a swi endleke swi tiyisa nhlana eka vanhwana va le malokhixini.
Tanihileswi ri simekiwike endzeni ka mukhukhu wa mazi nghi yantshwa ya ku hati ma lowu langutekaka tanihi mukhukhu wa ntolovelo loko munhu a wu vona hi le handle, vutshunguri bya swa rihanyu na vumbhiri byi na ndhawu ya  le ndzeni ya manyunyu leyi lulameleke kahle timhaka ta vutiphoxongi. “Nseketelo lowu ndzi wu kumeka wa ndzi hlamarisa. Na sweswi ndza ha chava na ku tshuka hi nseke telo lowu. Ndzi ri xandla ehenhla ka xin’wana xandla hi nseketelo lowu ndzi wu kumaka eka muganga wa mina na wa vanhu lava humaka ehandle ka Free State.” Masakane i xisiwana naswona u kurisiwile hi hahani wa yena loyi a ri na bindzu ra tihuku na ku tlhela a xavisa na swi witsi, makhekhe na timanga: leswi kombaka kahle leswaku timhaka ta mabindzu ti huma esinghweni. “Norho wa mina wa ku hetete lela i ku vona bindzu ra mina ri ndlandlamuka ri va dyibindzu ledyi kotaka ku tumbuluxa miti rho eka vanhu lava nga tirheku na ku nyika vantshwa ntshembo wa leswaku u nga humelela evuton’wini loko u tiyimiserile,” ku vule Masakane.
U vule leswaku sweswi mhakakulu ya yena i ku ndla ndlamuxa bindzu ra yena hi ku kuma vuleteri byo tala leswaku a ta ndlandla muxa vukorhokerhi lebyi a byi nyikaka eka bindzu ra yena.