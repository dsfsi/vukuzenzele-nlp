

==================================================================================================================

Page:3

Vuk’uzenzeleGO TŠWA UNION BUILDINGSMmogo re tšwetša pele Afrika Borwa#SendMe
  #Roma NnaGo Aga Mzansi wo ke o nyakagoTogether we move South Africa forward#SendMe
  #ThumaMinaKgwedi ya Bafsa e ketekwa ngwaga o mongwe le o mo ngwe ka Phupu go gopola moya wa bagale ba bafsa ba Afrika Borwa bao ba ilego ba gwanta mebileng ka la 16 Phupu 1976 go lwa kgahlanong le tšhomišo ya Seafrikantshe bjalo ka polelo ya go ruta ka dikolong tša rena.
Ke dumela gore moya wa go lwa wa go swana le wo o sa le gona ka molokong o moswa wa bafsa, bao mo lebakeng le ba lwago kgahlanong le leuba la bohloki, go hloka mešomo le tlhokego ya tekatekano.  Bafsa ba bao ba nago le di tlhologelo tšeo go sa kgo negego go di kgotsofatša tša go ba le bophelo bjo bokaone, ba laeditše go se tekateke le kgo tlelelo ya bona ge ba kopana ba ipiletša gore go be le thuto ya godingwana ya go se lefelwe.
 Diphihlelelo tša Afrika Borwa ye e nago le khutšo le yeo e atlegilego yeo ekonomi ya yona e akaretšago mang le mang di godimo kudu lenane ong la mmušo la go netefatša gore bohle ba ba le bophelo bjo bokaone. Re tšwetše pele go oketša maitapišo a rena gabedi a go hlabolla le go maatlafatša bafsa gore ba kgone go tsenya letsogo go godiša naga ya rena.
Ka ntle le gore ba bopa palo ya godimo ya setšhaba sa Afrika Borwa, bafsa ba tšwela pele go lebana le bothata bja tlhokego ya mešomo, ya bohloki le ya tlhokego ya tekatekanoBa tšwela pele go hlaselwa kudu ke malwetši, bosenyi bja dikgaruru , tšhomišobošaedi ya diokobatši le tlhokego ya tlhabologo.
Bjalo ka mmušo wo o kga thalago, re šoma kudu go nete fatša gore bafsa ba hwetša bo kgoni le maitemogelo, le gore ba hwetša thekgo ye e hlo kagalago go tsena lefaseng la bohlomi bja dikgwebo bjalo ka bahlomi ba mešomo sebakeng sa banyaki ba mešomo.
Ngwageng wo o fetilego, ke tsebagaditše semmušo lena neo la Tirelo ya go Thwala Bafsa Mešomong (YES), leo le ikemišeditšego go lokišetša bafsa go hwetša mešomo le go ba fa bokgoni bja tša sethekniki bjo bo nyakegago go thekga gore ekonomi e be ya tlhomo ya diintasteri.
Lenaneo la YES ke lesolo la mohlakanelwa ka mmušo, mekgatlo ya bašomi le di kgwebo go fana ka maitemo gelo a mešomo ye e lefago go bafsa ba Afrika Borwa ba milione o tee mo mengwageng ye e tlago ye meraro. Go ya ka dinyakišišo, go batho ba 15.5 milione ba mengwaga ya magareng ga ye 18 le ye 34 ka Afrika Borwa, ba 5.8 milione ga ba šome.
Ka ge palo ya godingwana ya dikhamphani tše kgolo e šetše e kgatha tema, lesolo la YES go fi hla mo lebakeng le le kgonne go hlomela bafsa bao ba sa šomego dibaka tša mešomo tše 17 000.  Go bafsa bao ba nago le di tlhologelo tša go hloma dikgwe bo, mmušo o hlomile Setheo sa Bosetšhaba sa Tlhabollo ya Bafsa, seo se fanago ka tlhahlo ya tlhabollo ka ga bokgoni, ditšhelete tša tlhabollo, thute -lamešomo, thekgo le dikamano tša mebaraka.
Dikhamphani tše di sa thoma go tša go feta tše 2 500 di ile tša fiwa thušo ya ditšhelete, gomme se sa hloma mešomo ya go feta ye 10 000 ka ekonoming.
Ge e le gore re tlo dira se lekane se segolo gareng ga mmušo le lefapha la phrae bete, re swanetše go netefatša gore bafsa ba Afrika Borwa ba tloga ba na le tsebo ya maleba ya gore ba kgone go kgatha tema ka mafapheng ka moka a ekonomi. Ke ka lebaka leo re beeletšago ka thutong ya bafsa.
Re na le maikemišetšo a go se tekateke go netefatša gore bana ka moka, go sa lebelelwe maemo a bona, ga ba ganetšwe go fihlelela thuto ya boleng. Se se tlaleletša ke maikemišetšo a rena a go kaonafatša boleng bja go ruta le go ithuta ka dikolong tša rena le ka dihlongweng tša thuto ya godingwana.
Pejana mo ngwegeng wo, Kgoro ya Thuto le Tlhahlo tša Godingwana e tsebagaditše ka kabo ya R967 milione ye e lego ya go lefa ditšhelete tša dithu to go baithuti bao ba kolotago ‘sekoloto sa kgale’.
Tšhelete ye e tla thuša baithuti bao ba bego ba kolota ditšhelete tša mengwaga ye e fetilego ka go netefatša gore sekoloto se ga se ba thibele go fihlelela thuto ya godingwana.  Ka dipeeletšong ka moka tše di dirilwego ke mmušo go ba maatlafatša, bafsa le bona ba swanetše go raloka tema ya bona ya go godiša Afrika Borwa. Ba swanetše go dula ba le gare ka mešomo yeo e tsenyago letsogo go dira gore naga ye e be lefelo le lekaone leo le bolokegilego gore bohle ba dule ka go lona. Ba ba ngwe ba bafsa ba rena ba kga tha tema ka diprotšekeng tša go hlohleletša go makala, ka go dikgwebopotlana le ka bole ming ka ditšhabeng tša bona.
Ba tšere sephetho sa go itirela go raloka tema ye bohlokwa ya go iša naga ya rena pele le ya go godiša ekonomi. Re swanetše go hlohleletša bafsa ba bantši go nyaka mekgwa ya go šomiša ditalente tša bona le bokgoni go ithomela dikgwebo tša bona le go hloma mešomo.  Maikarabelo ao a bohlokwa a akaretša go tlogela bjala le go šomiša diokobatši bošae di, le gape go se kgathe tema ka bosenying le ka bome netšeng.
Gomme se bohlokwa kudu ke gore, bafsa ba swanetše go dira gore ba bolokege go HIV le go malwetši a mangwe a thobalano ka go šomiša kho ntomo, go tlogela go tsenela thobalano e sa le ba bannyane le go dirwa diteko kgafetšak gafetša.
Bokamoso bja Afrika Borwa bo matsogong a bafsa bao ba ikgafilego go aga setšhaba seo se fapanego le seo bafsa ba 1976 ba tšwago go sona. A re šomeng mmogo go direla bafsa ba rena bokamoso bjo bokaone.

 Go agela bafsa bokamoso bjo bokaone
 3Phupu Kgatišo 2