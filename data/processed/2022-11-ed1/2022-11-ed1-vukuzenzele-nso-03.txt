Mesebetsi e miliyone le menyetla ya lekeno, ebile menyetla e sa tswella pele

vukuzenzele unnamed

Dilemong tse ka tlase ho tse pedi tse fetileng, re ile ra kgakola Leano la Moporesidente la ho Susumetsa Theho ya Mesebetsi le ho tshehetsa lekeno e le karolo ya ho tshehetsa tsoseletso ya moruo ka mora sewa sa COVID-19.Leano la Moporesidente la ho Susumetsa Theho ya Mesebetsi le fihlelletse boemo bo phahameng ba ho ba le bankakarolo ba miliyone ho tloha ha le ne le qala.Phihlello ena ke sephetho sa tshebedisano mmoho ya mmuso le setjhaba ka kakaretso, ho kenyeletsa le makala a poraefete, mekgatlo ya setjhaba le tse ding tse ngata.Leano lena le kenya letsoho thehong ya mesebetsi ha moruo o ntse o nka nako ho iphumana le ho theha mesebetsi ka sekgahla se re se hlokang.Ha re ntse re ntshetsa pele kgodiso ya moruo bakeng sa ho theha mesebetsi e tsitsi tseng e mengata, re tla tswela pele ho aha hodima katleho ya Leano la Moporesidente la ho Susumetsa Theho ya Mesebetsi le ho hodisa moo le fihlella teng. Le ntse le hlokeha haholo bakeng sa ho thusa tsoseletso ya mesebetsi. Le boela le tshehetsa ho iphumana ha moruo ka ditsela tse bohlokwa.Maemong ana ao leqeme la boiphihlelo ba mosebetsi e leng tshita bakeng sa ho fumana mosebetsi, maano ana a nehelana ka boiphihlelo ba mesebetsi ba boleng bo hodimo.Lenaneong le leholo ka ho fetisisa le tshehetswang ke tshusumetso ena, mohlala, palo e ka bang 600 000 ya batjha e sebetsa e le bathusi dikolong tse fetang 22 000 naha ka bophara. Batsamaisi ba dikolo, matitjhere le bankakarolo ba bang bohle ba a dumela hore karolo e bapa lwang ke bathusi ba dikolo e ntlafaditse maemo a thuto dikolong.Lekeno la bahwebi ba ba ngata le ile la sitiswa ke sewa sa COVID-19. Makala a bonono a ne a amehile ka ho fetisisa. Makaleng ana, tshehetso e ne e fiwa batho hore ba ithehele mesebetsi mmoho le ho thehela ba bang. Difilimi, mmino le dipapadi tsa kalaneng tse hlahisitsweng di se di kgona ho iketsetsa lekeno ka ho rekisa ditokelo, ditekete le ho fumana tjhelete e lefshwang bakeng sa tshebediso ya bonono bona. Tsena tsohle di nkile karolo kgolong ya makala ana.Leano la Moporesidente la ho Susumetsa Theho ya Mesebetsi le tsheheditse le lekeno le tsitsitseng. Balemi ba fetang 140 000 ba fumane tshehetso le thuso ya ho kgutlela temong le ho hodisa tlhahiso kamora tshitiso e entsweng ke COVID-19.Emong wa ba unneng molemo oo ke Phindile Ngcoya a dilemo tse 36 a dulang Richmond KwaZulu-Natal. Ke emong wa ditho tse leshome tsa lelapa le lemang mmoho mme o re thuso eo a e fumaneng e thusitse ho boloka tshebetso mmoho ena e ntjha le hore e be le phaello.Leano la Moporesidente la ho Susumetsa Theho ya Mesebetsi le boela le tshehetsa batho ba phethetseng dithuto tsa ka mora sekolo, mme menyetla e fiwa baoki, batho ba phethetseng dithuto tsa ka mora sekolo tsa saense, ba sebetsang ka matsoho le babang. Diyunivesithi tse mashome a mabedi le metso e tshelela di thusa ho kenya batho ba phethetseng dithuto tsa ka mora sekolo mesebetsi ng eo ba e balletseng.Lefapha la Saense le Boqapi le sibollotse mananeo a baahi ba naha a fapaneng a saense, jwalo ka Duzi uMngeni Conservation Trust, e hirang batjha ba lehae e le Bomampodi ba Tikoloho bakeng sa ho matlafatsa setjhaba hore se ntlafatse mehlodi ya lehae ya metsi. Lenaneo le leng la lefapha le thusa bahwebi ho etsa dikopo tsa kgwebo ya moruo o motala (o fedisang tshilafatso ya moya, o tshehetsang kgolo ya moruo ka mokgwa o sa silafatseng bophelo bo botle).Mananeo a khiro ya setjhaba a boela a na le molemo o qaqileng setjhabeng hobane a theha mosebetsi bakeng sa morero o tshwanang. Boemong ba Leano la Moporesidente la ho Susumetsa Theho ya Mesebetsi, bona bo kenyeletsa thuto dikolong, ho ntlafatsa dibaka tsa baipehi, ho tshehetsa mahlatsipa a tlhekefetso ya bong, tlhokomelo ya tikoloho le boqapi ho ntjhafatso ya matlakala hore a sebediswe hape.Leano la Moporesidente la ho Susumetsa Theho ya Mesebetsi le kgakotswe bakeng sa ho lwantsha koduwa ya tlhokeho ya mesebetsi e feteleditsweng ke sewa sa COVID-19. Le ha e le mona sewa se kokobetse, tlhokeho ya mesebetsi yona e jele setsi.Mekgolo e kgotsweng mananeong a Leano la Moporesidente la ho Susumetsa Theho ya Mesebetsi e thusitse moruo wa dikgwebo tse nyane mmoho le tse sa ngodiswang meruong ya lehae naha ka bopha ra. Bathusi ba dikolo ba sebetsang Umgungundlovu ba sebedisa mekgolo ya bona hona Umgungundlovu. Ho jwalo fela le Putsonderwater.Ho fapana le leano la hore 'batho ba kojwana di mahe tleng ba tla una molemo ha barui ba ntse ba rua le ho feta', tjhelete e kenywa ka ko tloloho matsohong a setjhaba se e hlokang ka ho fetisisa. Tjhelete eo e fapanyetsanwa moruong wa lehae mme e be e boela e nyolohela moruong wa naha ka kakaretso.Ke ka hoo re e bitsang tshusumetso, hobane moruo ohle o una molemo mmoho le setjhaba.Ka Leano la Moporesidente la ho Susumetsa Theho ya Mesebetsi, re buletse matla, boitelo, boqapi, ntlafatso le menyetla. Ka ho etsa jwalo, re aha setjhaba se sebetsang.Batho ba fetang miliyone ba unne molemo ka kotloloho. Batho ba bangata, malapeng le setjhabeng sa bankakarolo, ba kgotse molemo wa Tshusumetso ena.Mosebetsi wa rona hajwale ke ho eketsa le ho tebisa melemo ya mosebetsi ona.Ka lebaka la Leano la Moporesidente la ho Susumetsa Theho ya Mesebetsi, re se re na le makgolokgolo a dikete tsa batho ba fumaneng boiphihlelo ba mesebetsi ba boleng. Ho bobebe ho fumana bongata ba batho bana ka SAYouth.mobi platform.Re ipiletsa ho dikgwebo ho hira batjha bana ba fumaneng boiphihlelo bo botjha ha ba tswa mananeong ana.Hang ha boramesebetsi ba bona Leano la Moporesidente la ho Susumetsa Theho ya Mesebetsi e le sebaka sa ho fumana talente e ntjha, jwale re ka kgona ho kenya bokgoni bo feletseng ba leano lena le ntlafetseng le ho atleha haholo.
 