Utjwala Bungatsirimeza Ipilo Yomntanakho Ongakabukubelethwa

vukuzenzele unnamed

Abomma abasebantwini banesibopho sokungaseli ngombana utjwala bungabangela ubulwele obukhandela ukukhula komntwana.Ikulumo le idenjwe liSekela likaNgqongqotjhe wezokuThuthukiswa kweHlalakuhle yomPhakathi, u-Hendrietta Bogopane-Zulu, ohlome mhlapha Ijima lokuyelelisa ngokuLimala komBungu okubangelwa buTjwala  i-9-9-9 Foetal Alcohol Spectrum Disorder (i-FASD).Umnqopho wejimeli kukhuthaza imiphakathi ukusiza ngokuvikela abentwana abangakabukubelethwa ngokufundisa abantu, khulukhulu abomma abase-seminyakeni yokubeletha, mayelana nengozi yokusela utjwala lokha nabasidisi namkha nabamunyisako.“Kuqakathekile kibo boke abomma abasebantwini nalabo abafuna ukubeletha abentwana abaphile kuhle ukuthi bazile utjwala. Ingozi ebangelwa yi-FASD ingeyasafuthi  okutjho bona ayilungiseki begodu abentwana ababelethwa nobujamobu baba nemiraro ngokwesakhiwo nemkhumbulweni wabo,” kwatjho iSekela likaNgqongqotjhe u-Bogopane-Zulu nagade kuhlonywa ijimeli.Wangezelela ngokuthi iSewula Afrika iyaziwa ngomraro wokusela utjwala, lapho ibalwa hlangana namazwe anobujamo obuthu-weleleko ephasini ngezinga lokusela utjwala.ISekela likaNgqongqotjhe u-Bogopane-Zulu mhlapha bekavakatjhele iindawo ezihlukahlukeneko nge-lizweni, ayokufundisa abomma ngengozi yokusela utjwala lokha nabasebantwini njengengcenye yejima i-9-9-9 FASD.Nagade ase-Boitekong e-Rustenburg eseTlhagwini Tjingalanga, utjele abahlali ukuthi amazinga wokusela utjwala butjhwileni elokitjhi-nela ayathusa.Umuntu wengubo oneenyanga ezine asebantwini  nosisakhamuzi se-Boitekong, u-Basetsana Tlalang (oneminyaka ema-28), ogade akhona kelinye lamajima la, uthe walisa ukusela utjwala nake-zwa ukuthi usebantwini godu wathi ufumana itjhejo labantu abasebantwini godu ufumana nokwelulekwa emtholapilo. Ukhuthaze abanye abomma abasebantwini bona balise utjwala ngaphandle kokuriyada, balise nokukhokha iindakamizwa.UNqongqotjhe uyelelise ngokuthi asikho isihlahla sokwelapha amalwele abangelwe butjwala – indlela engcono yokuwakhandela kuzila utjwala lokha umuntu nakasebantwini. Ubuye wakhuthaza abomma abasebantwini abatlhagiswa kubhalelwa ukulisa utjwala ukuthi baye emtholapilo oseduze ukuyokufumana isizo. 