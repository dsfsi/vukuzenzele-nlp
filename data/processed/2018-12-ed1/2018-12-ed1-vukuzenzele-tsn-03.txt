Dirisa madi sentle mo Keresemoseng eno

Allison Cooper

Paaka ya setlha sa me letlo ga e a tshwanela go go tlogela o le mo dikolotong.
“Tirisobotlhaswa ya madi e tlhobaetsa fela jaaka sekolo to se se ganang go fela. Go botoka go tila go dirisa madi botlhaswa mo Keresemoseng eno, go nne fa o sa dire jalo o ka iphitlhela o gosometse mo thagarageng ya dikoloto mo nakong e tlang,” go bua motsamaisi wa dipapatso le disolo wa DebtSafe Matthys Potgieter.
Maikutlo ale a a nama tshang a go reka kafa le kafa mo kgweding ya Ngwania tsele le ya Sedimonthole ke a nakonyana e e khutshwane mme bareki ba tla itemogela matsapa kwa bokhutlhong jwa Ferikgong 2019. “Se dirise madi a o senang one,” Potgieter a tlaleletsa jalo.
Mellony Ramalho wa Afri can Bank a re badiri ba du elwa go sale gale ka Sedi monthole mme seo se dira gore ba lete sebaka pele ba ka bona letseno le lengwe gape ka kgwedi ya Ferikgong.
“Ferikgong ke kgwedi e e boima mo bathong ba le bantsi, mme ba bangwe ba feletsa ba dirisa dikarata tsa sekoloto kgotsa ba adima madi. Go botlhokwa go ikela tlhoko ka fao o dirisang madi a gago ka teng. Go botoka go rulaganya lenane la ka fao o tla dirisang madi ka teng go tila tirisobotlhaswa ya madi” go bua Ramalho.
Potgieter o eletsa bareki go simolola go reka dilo tsa Keresemose go sa le gale le go netefatsa gore mafelo ao go bolokiwang dijo mo go one, ditsidifatsi le digatse tsi di tletse thi! ka dijo tse di nnag lobako lo lo leele di sa senyege, mme seno se tla dira gore ba tile tshenyo ya madi le go reka dilo tse di boturu ka nako ya mafelelo.
Ka fao Potgieter a eletsang bareki go disa madi a bona:  •	Tlasa setsidifatsi sa gago le diraka ka dijo tse di tsayang nako go senyega.
•	Dirisang sejanaga se le esi. Fa le dirisa sejanaga se le esi go tla le kgontsha go sonaga madi le go dirisa leokwane le le nnye.
•	Se dirise ditselafefo tse di duelelwang.
•	Boemong jwa go reka di mpho bua le bana ba gago gore go ka nna jang fa le ka ibakela dimonamone tse di tla jewang ke ba ka fa lapeng mme e nne bona ba di kgabisang.
•	Simolola nako e santse e le teng go reka dilwana tsa Keresemose.
Monongwa setlhopha sa DebtSafe se rotloetsa bareki go dirisa pampiri e e phitshwa e e tlwaelegileng go phuthela dimpho gonne ga e turi e bile e mosola mo tikologong.