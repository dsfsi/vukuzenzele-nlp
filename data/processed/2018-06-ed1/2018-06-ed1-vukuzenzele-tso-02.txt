N’wamapurasi wa xisati a humela

Nonkululeko Mathebula

Ku suka evuswetini na ku tekiwa ongeti a ti helelangi kahle hikokwalaho ko tirha ema purasini, Mahlatse Matlakane (20) sweswi i n’wamapurasi wa viriviri ra rihlaza ro ka ri nga bavi loyi a khapakhapaka hi ntsako.
Mahlatse u sungurile hi ku tinyiketa ku tirha epurasini ra viriviri ra rihlaza ro ka ri nga bavi emaheleni ya vhiki na hi nkarhi wa masiku yo wisa ya xikolo a ri na malembe ya 15 a ri karhi a pfuna mana wakwe loyi a nga tirheku ku tundza. Matlakane u kumeka eGa-Moisimane eBuchum ehandle ka Polokwane eLimpopo.
U vurile leswaku hambile swi a tiphinaka hi nyuku wa yena kambe a swi nga olovangi hi ndlela yaleyo. “Loko ha ha kula a swi tika ngopfu eka mina na vamakwavo va mina. Tintangha ta mina a ti ndzi hleka loko ndzi sungula ku tirha epurasini leri ti vula leswaku ku tirha emapurasini swi endliwa hi vanhu vo ka va koti ku hlaya.
“Leswi swi khunguvanyisile moya wa mina kambe a ndzi lava ku kuma vutivi bya vuri mi leswaku ndzi ta byi tirhisa tanihi ntirho wa mina wa masiku hinkwawo,” u vurile. Loko Matlakane a fikelerile ntokoto wo karhi u komberile n’wini wa purasi, Johan Nel, laha a tirha kona tanihi mutinyiketi leswaku a byala mbewu ya yena ya viriviri.  Nel u n’wi nyikile tihekitara timbirhi ta misava epurasini ra yena (ra Nel).
“Swi ndzi hlamarisile ngopfu ku vona swimbewani swi cinca swi va swimilani leswi kulu leswi tswalaka maviri viri ya rihlaza yo ka ya nga bavi. Ku vona hilaha swimi lani a swi hlayisiwa hakona hi ku tirhisa manyoro ku lawu la switsotswana swi byarile rirhandzu rikulu ra vurimi eka mina. Ndzi swi tivile xi kan’wekan’we leswaku leswi hi leswi ndzi rhandzaka ku endla swona evuton’wini bya mina,” ku vule Matlakane.
Endzhaku ka ku heta ti dyondzo ta yena ta ka matiri ki, Matlakane u tlurile lembe rin’we a nga yi exikolweni hambileswi a amukeriwile eYunivhesithi ya Joni ku ya endla dyondzo ya nawu.  U tlhelerile eka Nel ku ya kuma mpfuno wun’wana wa vurimi, hiloko Nel a n’wi khutaza ku vulavula na hosi ya muganga wa yena leswaku a kombela misava ya vurimi leyi nga ta va ya yena.
Endzhaku ka loko hosi ya muganga yi vonile hilaha a ti rheke hakona epurasini ra Nel, yi n’wi nyikile tihekitara ta 40 ta misava epurasini ra Babirwa Ba Tau Ya Tswala laha a fambisaka bindzu ra yena kona sweswi. U thorile vantshwa vamune lava tirhaka na yena.
 Purasi ra Matlakane ri phamela maviriviri ya rihlaza yo ka ya nga bavi etimakete ta ntshovelo eBochum, Polok wane na le Joni.
Hambileswi bindzu ra yena ri bindzurisaka R50 000 hi n’hweti, xikongomelonkulu xa Matlakane i ku fikelela ti makete ta matiko ya misava.
Matlakane u vurile leswaku u languterile vumundzuku lebyinene naswona xikon gomelo xa yena i ku tlakusa xiyimo xa swirho swa miga-nga leyi sweleke hi ku tumbuluxa vuswikoti na mitirho  tanihilaha bindzu ra yena ri nga ku ndlandlamukeni. 