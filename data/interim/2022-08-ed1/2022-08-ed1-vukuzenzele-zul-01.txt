Ukuhlomisa abesifazane ngezolimo

Owen Mngadi

UDkt Ethel Zulu  ungumlimi osafu fusa okhula ngo kumangazayo.  Usebenzisa ulwazi lwakhe olujulile ngokudla okuno-msoco kanye neminyaka  eminingi yolwazi loku khiqiza izinkukhu kanye nezitshalo epulazini lakhe ngenhloso yokuhlomisa abanye besifazane ukuthi babe ngabalimi abathengisayo. U-Dkt Zulu (48), oneziqu zobudokotela kwezokudla okunomsoco, unepulazi elingamahektha angama-23 elise-Cullinan ngaphandle kwasePitoli, lapho etshala futhi ekhulisa khona izitshalo kanye nezinkukhu azithumela ezitolo ezinkulu eziningi. Ipulazi lakhe libuye libe nabafundi abangama-20 abaqhuba izifundo zolimo ukuze libaqeqeshe. U-Dkt Zulu washiya phansi umsebenzi wakhe kuMnyango Wezolimo eNyakatho Ntsho nalanga wazoqala i-ejensi yakhe yekuqeqesha, i-Hope Nutrition Business Consu ltants. Lokhu kwaba ngemuva ngokuthuthela eGoli kodwa engawutholi umsebenzi njengongoti wezokudla okunomsoco.Unentshisekelo ngezolimo futhi umbono wakhe uku thola abesifazane abaningi ngokusemandleni ukuthi bangene kwezolimo, oku ngumkhakha akholelwa ukuthi ungakwazi uku thuthukisa futhi usungule nemisebenzi.“Ngisebenze iminyaka eyisishiyagalombili, ngisebenza nezikhulu ezikhulisa umkhakha wezolimo, futhi sasiza abalimi abaningi ngokubafundisa ngokuphepha kokudla, inhlanzeko kanye nokudla okunomsoco. Ezolimo bengizithanda selokhu ngaba mncane futhi angikaze ngizicabange ngenza enye into.”Ngokusebenza nge-ejensi yakhe yokuqeqesha, u-Dkt Zulu ukuchazile ukuthi wasebenza ezifundazweni eziyisithupha, esiza abesifazane kanye nabantu abasha ukuthi baqhube imisebenzi yabo yezolimo.
 Ukufuya izinkukhu zokuthengisaNgowezi-2017, u-Dkt Zulu wabona ukuthi ukuqeqesha kwakhe kuyize uma imiphumela ingabonakali, ngakho-ke wabe esethenga ipulazi ukuze ezosebenza ngolwazi lwakhe.Namuhla, usengumlimi wezinkukhu zenyama ezingaphezu kwezi-7 500. Inhlosonqangi yakhe kwabe kungukukhiqiza izitshalo kuphela. “Ngangidinga izinkukhu ukuze ngizothola umanyolo. Bengihamba ngingena emizini yabantu ukuyowulanda ukuze ngizogcina izitshalo 
zami ziphila. Yabe seyilo koza lapho inhlansi yokuba nezinkukhu zenyama. Eminyakeni emibili, sakhi qiza izinkukhu zenyama eziyizi-5 000 futhi saqala nokuphakela izitolo ezi nkulu zasendaweni.”Wongeze ngokuthi izi nkukhu zakhe yizinkukhu eziphilayo futhi azivalelwa, azifakwa zikhulisimzimba. Usebenzisa umanyolo wezinkukhu ukukhulisa izitshalo ezifana nesipinashi, ubhrokholi, iklabishi kanye nophepha.Ngaphezu kwezitolo ezi nkulu, u-Dkt Zulu uphinde aphakele abadayisi base mgwaqeni imikhiqizo yakhe. Umsebenzi wakhe uyimpumelelo ngoba uqashe ngokugcwele abesifazane abayi-12. Ngokusho kuka-Dkt Zulu, ukufuya izinkukhu kungumkhakha obucayi kakhulu kuleli lizwe, nje ngoba imindeni eminingi idla inyama yenkukhu kakhulu ukwedlula olunye uhlobo lwenyama.U-Dkt Zulu unamathemba okuqeqesha abesifazane abangaphezu kwe-1 000 kwezolimo kulolonke izwe ngonyaka. Uzimisele futhi ngokuba ngomunye wabakhiqizi abathembekile baseNingizimu Afrika bezinkukhu ezingavalelwa kanye nezitshalo eziphilayo. Weluleke abesifazane abafisa ukuba ngabalimi ukuthi mabaqale kancane futhi bangalindi ukusizwa nguhulumeni. “Uma usizo lukahulumeni lufika kuwena, luzobe selengeza. Uma udinga ukukhiqiza izinkukhu zenyama eziyizi-3 000, akukho okukunqanda ukuthi uqale ngezinkukhu ezingama-20. Iya ezitolo ezinkulu endaweni uyothola ukuthi bona bafuna ukuthi izinkukhu abazozidayisa zibe njani bese nisebenza ngokwamaqembu ukuze nizokwazi ukuhlangabezana nezi mfuno zabo zezinga kanye nenani lezinkukhu abazifunayo,” ongeza.
Ukuhlomisa abesi fazane ngezolimoU-Dkt Zulu ukholwa ukuthi ezolimo zingaba negalelo ekuhlomiseni abesifazane ngokomnotho nasekusunguleni imisebenzi eminingi yabantu besifazane. “Uma uhlomisa umuntu wesifazane, uhlomisa isizwe. Siyakwazi ukwabe lana ngolwazi lwethu futhi sibandakanye nabantu abaningi.”Wongeze ngokuthi abesifazane akumele bazibekele umkhawulo ekulimeni kuphela kodwa kufanele ukuthi babheke ezinye izindlela zokusebenza embonini ezifana nokusebenzisa imikhiqizo yezolimo ukwenza eminye imikhiqizo, ukupakisha imikhiqizo, kanye nokudayisa imikhiqizo.“Ukuzimela ngokwezimali yiyona kuphela into engasisiza ukuqeda isihlava sodlame olubhekiswe kubulili obuthile futhi lokho singakuthola ngokulima, phakathi kwezinye izinto,” kusho u-Dkt Zulu.