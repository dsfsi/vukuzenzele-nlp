

==================================================================================================================

Page:2

Central Application Clearing House (CACH) ya 2018

Central Application Clearing House ndi mini?
Central Application Clearing House (CACH) ndi maitele a tshifhinganyana o vhumbiwaho nga vha Muhasho wa Pfunzo dza Nṱha na Vhugudisi u thusa matshudeni vhane vha khou ṱoḓa u dzhena kha Sisteme ya Pfunzo dza Nṱha na Vhugudisi fhedzi vha vha vha tshi khou ṱangana na nyimele dzine:
Matshudeni vho lavhelelwaho vhe vha ita khumbelo nga tshifhinga kha tshiimiswa tshe vha tou khetha fhedzi khumbelo dzavho dza haniwa, hune zwa zwino vha vha vho no lenga uri vha ite khumbelo huṅwe.
A vho ngo ita khumbelo ngauri vha songo swikela ṱhoḓea dza u ṱanganedzwa zwo bva kha mvelelo dzavho dza Gireidi 11 fhedzi vha wana uri mvelelo dzavho dza Gireidi 12 dzi a swikela ṱhoḓea dza u ṱanganedzwa.
A vha ngo ita khumbelo nga tshifhinga nga tshiitisi tshithihi kana tshiṅwe-vho kana a vha ngo ita khumbelo na luthihi.
Vho vha vha si na luvhonela lwa zwine vha tea u guda nga murahu ha u fhedza maṱiriki.
Vha na muhumbulo wa zwine vha ṱoḓa u guda zwone fhedzi a vha khou tou fhulufhela uri zwe vha khetha u guda ndi buḓo ḽa mushumo ḽo teaho.

Tshumelo dzine dza ṋetshedzwa nga CACH
Khumbelo dza zwikhala zwa u guda kha PSET (yunivesithi, yunivesithi dza thekhinolodzhi, khoḽedzhi dza zwa thekhinikhala na pfunzo na vhugudisi ha mushumo wa zwanḓa na Sekithara dza zwa Vhulaedzwa ha Vhugudisi na

Pfunzo.
Mafhungo a thikhedzo ya zwa masheleni (Mafhungo a NSFAS).
Tshumelo dza mveledziso ya mushumo (nyendedzi, mafhungo, vhupulani/ mafhungo a mushumo na tsivhudzo nga ha masia a vhalambedzi na ndambedzo).
Thikhedzo ya Mutsila (Senthara ya Thikhedzo ya Mveledziso ya Mutsila ya Lushaka)

Tshumelo ya CACH i thoma nga ḽa 3 Phando 2018, tsini na musi mvelelo dza mulingo wa NSC dzi tshi bviswa nahone dzi ḓo shuma u swika mafheloni a Luhuhi 2018.

CACH i shuma hani?
Luṱa 1: Matshudeni vha songo wanaho tshikhala kha zwiimiswa zwe vha ita khumbelo khazwo, kana vhane vha khou ṱoḓa zwikhala zwa u guda kha PSET, vha nga kwama CACH nga kha nomboro ya mahala: 0800 356 635, webusaithi:
www.dhet.gov.za kana nga kha SMS yo tendelwaho (vha rumela SMS ya dzina na nomboro ya vhuṋe kha 49200) kana vha nga ḓiṅwalisa kha ithanethe. Vhanga wana zwinzhi nga kha siaṱari ḽavho ḽa: Facebook (CACH_SA).
Luṱa 2: Mazhendedzi a ḓo founela matshudeni vhane vha khou lavhelelwa hu si na mbadelo, u bva kha senthara ya
vhukwamani vha ṅwalisa zwidodombedzwa zwoṱhe zwine zwa khou ṱoḓea kha databeisi ya CACH, ho sumbedzwa buḓo ḽa ngudo ḽe mugudiswa a khetha na vundu ḽine a tama u guda khaḽo.
Luṱa 3: Zwidodombedzwa zwa vhuṋe zwa muhumbeli na mvelelo dza maṱiriki zwi ḓo

khwaṱhisedzwa zwa mboḓi fhiriselwa nga luthihi kha zwiimiswa zwa pfunzo dza nṱha uri vha ṱanganedzwe.
Luṱa 4: Tshumelo ya CACH i ḓo khwaṱhisedza zwidodombedzwa zwa mugudiswa ya zwi rumela kha zwiimiswa zwine zwa ḓo vha zwi na zwikhala. Hune zwikhala zwa vha hone nahone muhumbeli a vha a tshi khou swikela ṱhoḓea, zwiimiswa zwi ḓo kwama muhumbeli thwii.

Zwithu zwi no tea u dzhielwa nṱha
CACH a i fhulufhedzisi muhumbeli tshikhala tsha u guda.
CACH a i koni u ḓivha uri zwiimiswa zwi ḓo kwama lini muhumbeli u mu ṋetshedza tshikhala tshi re hone.

CACH i thusa hani vhahumbeli vhane vha sa vhe na vhuṱanzi ha uri vha nga guda mini kana avho vha songo swikelaho ṱhoḓea dza u dzhena kha sisteme ya PSET?
Tshumelo dza CACH dzi shuma dzo ṱangana na Tshumelo dza Muvhuso dza Mveledziso ya Mishumo dzine dza thusa u ṋetshedza tsivhudzo na mafhungo a mushumo a katelaho zwoṱhe nga ha:
Buḓo ḽa ngudo na mishumo.
U khetha thero.
Mafhungo a milingotswikisedzi.
U khwinisa maṱiriki.
Zwikhala zwa u guda zwi ṋetshedzwaho nga vha sisteme ya PSET.
Masia a zwa u lambedza masheleni na ndambedzo.
Mafhungo a maitele a u ita khumbelo na datumu dza u vala.
Datumu ya u ḓiṅwalisa na u ita khumbelo ya simesiṱa ya vhuvhili.

Muṅwe na muṅwe a re na dzangalelo kha tshumelo dzi no ṋetshedzwa
nga CDS a nga founela Luṱingo lwa Thuso lwa CDS nga kha tshaneḽe dzi tevhelaho:
Ni rumela mbudziso dzaṋu nga SMS kana na rumela "Please Call Me" kha: 072 204 5056, kana
Ni founela 086 999 0123, ine ya vha share call, u bva Musumbuluwo u swika Ḽavhuṱanu vhukati ha 8:00 nga matsheloni na 4:30 nga masiari,
Ni rumela imeiḽi kha:
careerhelp@dhet.gov.za
Ni dalela oﬁsi dzashu dzine dza vha: 123 Francis Baard Street, Pretoria.
Nga Facebook kha:
www.facebook.com/careerhelp, kana
Nga Twitter kha:
www.twitter.com/rsacareerhelp


Zwikhala zwa u lambedza zwa muvhuso Hu na zwikhala zwo fhambanaho zwine zwa vha hone zwa u guda kha zwiimiswa zwa ngudo dza nṱha zwi ṋetshedzwaho nga vha Tshikimu tsha Basari tsha Funza Lushaka, Tshikimu tsha Thusedzo ya zwa Masheleni tsha Matshudeni tsha Lushaka (NSFAS), Mbekanyamushumo ya Tswikelo ya Pfunzo ya Mahayani, Muhasho wa Mveledziso ya zwa Matshilisano, Muhasho wa Saintsi na Thekhinolodzhi na Muhasho wa Mutakalo.

Ndi vhonnyi vhane vha tea u ita khumbelo ya thikhedzo ya masheleni Vhagudiswa vha Afrika Tshipembe vhane vha tama u guda kha zwiimiswa zwa u guda zwa nṱha vha humbelwa u dalela Oﬁsi ya Thusedzo ya zwa Masheleni kha tshiimiswa tshe vha tou khetha