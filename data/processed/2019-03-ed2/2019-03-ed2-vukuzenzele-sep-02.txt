Vuk’uzenzele generalDitlhohlo le mathata a bolwetši bja monagano bja maikutlo a godimo le a faseAllison CooperLe ge e le gore go na le mafokodi a mehuta huta a bolwetši bja monagano bja maikutlo a fase le a godimo, mafoko di a magolo, ao mo nakong ye e fetilego a bego a bi tšwa kgatelelo ya bolwetši bja monagano, ke seemo sa maphelo a monagano seo se bakago diphetogo tša ma ikutlo go tloga go maikutlo a godimo (bogaswi) go ya go maikutlo a fase (kgatelelo ya monagano), fao go nago le dinako tša maikutlo ao a  tlwaelegilego magareng.
Ngaka Eddie Pak, e lego nga ka ya malwetši a monagano yo a lego ka Kgorong ya Maphelo ka Gauteng, Sepetleleng sa tša Menagano ka Sterkfontein ka Krugersdorp, o hlalošitše gore go tloga go tlwaelegile kudu gore batho ba be le maikutlo ao a fapanego le go ikwa ba thabile goba ba swabile, ka ge dilo tša mehutahuta di direga bophelong bja bona.
“Bolwetši bja monagano bja maikutlo a godimo le a fase, le ge go le bjale, ke ge motho a itemogela diphetogo tša godimo kudu tša maikutlo, go se na le lebaka le itšego. Diphetogo tše di fela di eba kgafetšakgafetša, di tšea lebaka le letelele le go šitiša bophelo bja ka mehla,” a realo.
Maswao a bolwetši bja monagano bja maikutlo a godimo le a faseGo ya ka tlhahli ya mabapi le bolwetši bja monagano bja maikutlo a godimo le a fase yeo e tšweleditšwego ke Mokgatlo wa tša Kgatelelo ya Monagano le Letšhogo wa Afrika Borwa (SADAG), kgato ya bogaswi e akaretša; 
Go ikwa o thabile kudu ebile go sena seo se ka fetošago lethabo la gago; •	Go ba le kholofelo go fetišiša •	Go šitwa ke go tseya sephetho se sekaone gomme se se bea balwetši kotsing ya go šomiša diokobatši bošaedi le go hloka šedi.
Ba ka ba le mafolofolo kudu go fetišiša fao e lego gore ba ka tšea matšatši ba robala gannyane goba ba sa robale; •	Ge ba bolela ba fetoša dihlogo tša poledišano nako le nako gomme ba bolela ka lebelo ba bolelela godimo; •	Ba bangwe ga ba ba kwešiše ka ge dikgopolo le polelo ya bona e se ya beakanywa ebile e sa sepelelane; •	Ba ka befelwa kudu go se na le lebaka goba ge motho yo mongwe a šišinya gore maano a bona ga a kwagale.
“Ge ditiragalo tša bogaswi di sa	alafiwe	e	sa	le	nako,	di	ka	feletša ka bofokodi bja monagano fao motho a sa hlwego a tseba seo se diregago gomme motho a ka lebala tšeo di hlagago bophelong. Motho a ka thoma go dumela dilo tšeo di sego tša makgonthe gomme a befelwa le go ba bogale. Ditiragalo tša bogaswi di bonolo gore batho ba bangwe ba di lemoge, ka gobane di tloga di makatša kudu,” gwa bolela Ngaka Pak.
Ditiragalo tše di latelwa ke kgatelelo ye kgolo ya monagano, yeo e nago le maswao a go swana le kgatelelo ya monagano ya kgafetšakgafetša goba kgatelelo ye kgolo ya monagano yeo e akaretšago maikutlo ao a latelago; 
Go swaba•	Go ipona molato goba go hloka kholofelo•	Go se nyake go tsoga malaong goba go nyaka go robala eupša gantši o sa kgone go robala•	Go ba le maatla a mannyane goba go ikwa o hloka maa-tla ebile o lapile•	 Go lahlegelwa ke tumo ya dijo; go lahlegelwa ke kgahle go ya go dira mešomo le go ikwa o se na mohola.
“Ditiragalo tša kgatelelo ya monagano gape di ka feletša ka bofokodi bja monagano fao motho a sa hlwego a tseba seo se diregago, fao batho ba lebalago tšeo di hlagago bophelong. Mabakeng ao a mpefetšego kudu, ba nyaka go ikweša bohloko gomme ba ka nyaka go ipolaya,” gwa bolela Ngaka Pak.
Ditaba tše botse ke gore thušo e gona. “Ge e le gore motho o phekotšwe gabotse, ebile a enwa dihlare tša maleba gomme kalafo yeo e laolwa gabotse, a ka phela bophelo ka botlalo bjo bo šomago gabo tse,” gwa bolela Ngaka Pak. 
MAPHELOGe e le gore o nagana gore wena goba motho yo o mo ratago o na le bolwetši bja monagano bja maikutlo a godimo le a fase, etela kliniki ya kgauswi le ga geno ya maphelo a monagano, sepetlele goba ngakeng ka pela ka fao go kgonagalago.
Bolwetši bja monagano bja maikutlo a godimo le a fase: Naa o ka thuša bjang?Maswao a go ipolayaGo bohlokwa kudu go ithuta ka ga maswao a temošo a go ipolaya le go hlokomela kudu ditšhošetšo dife goba dife tšeo motho yoo a di dirago.
Ge motho a “felelwa ke tshepo” go dilo tša gagwe, a bolela ka ga go ipolaya, a fela a bolela ka ga mekgwa ya go latišiša goba ya go laetša maikutlo ao a oketšegilego a go hloka kholofelo, ye ke yona nako ya go tsena seemo ka bogare le go nyaka thušo go ngaka ya molwetši goba go maloko a lapa la gagwe le go bagwera.
Hwetša thušoGe wena goba motho yo mongwe yo o mo tsebago a nyaka thušo, etela lefelo la kgauswi le ga geno la maphelo a monagano, kliniki, sepetlele goba ngakeng. Gape o ka letšetša mogala wa thušo ya maphelo a menagano wa diiri tše 24 wa Cipla mo go 0800 456 789, mogala wa thušo wa SADAG mo go 011 234 4837, Mogala wa Mathata a go Ipolaya wa 0800 567 567 goba mogala wo o šomago bošego le mosegare wa Lekala la Phetolo ya Malwetši a Menagano wa Akeso go 0861 435 787.4
Hlakola 2019 Kgatišo 2Allison CooperGe e le gore motho yo o mo ratago o phekotšwe gore o na le bolwetši bja mona gano bja maikutlo a godi mo le a fase go na le dilo tša mehutahuta tše o ka di dirago go mo thuša le go mo thekga.
Sa mathomo, ithute se sengwe le se sengwe seo o swanetšego go se tseba ka ga bolwetši bjo itšego bja monagano bja maikutlo a godimo le a fase bjo motho yo o mo ratago a pheko tšwego gore o na le bjona.
Tseba gore bo bakwa ke eng, maswao le dikalafo tša bjona gomme o boledišane le ngaka ya molwetši ge go kgonagala.
Gape o swanetše go ithuta ka ga maswao a temošo a bolwetši bja monagano bja maikutlo a godimo le a ditiragalo tša maikutlo a fase, gore o tsebe gore motho wa gona o dira eng.
Go ya ka tlhahli ka ga bolwetši bja monagano bja maikutlo a godimo le a fase yeo e tšweleditšwego ke Mokgatlo wa tša Kgatelelo ya Monagano le Letšhogo wa Afrika Borwa (SADAG) ke kgopolo ye botse go beakanya, ge motho yoo a sa phetše gabotse, ka fao o tlago fetola ka gona ge o bona gore o itemogela maswao a bolwetši bja monagano bja maikutlo a godimo le a fase. Go fa mohlala, le ka boledišana le go bea melawana yeo e ka akaretšago go hlokomela go	swana	le	go	fihla	dikarata tša khretiti, menyetla ya go šomiša panka le dino tlelo tša sefatanaga.
“Hlohleletša molwetši go nwa dihlare, go bona  ngaka ya gagwe le go efoga go nwa bjala le go šomiša diokobatši ka ge tše di ka baka gore bolwetši bja monagano bja maikutlo a godimo le a fase bo mpefele goba tša dira gore bolwetši bja maikutlo bo mpefale,” gwa bolela Ngaka Eddie Pak, ngaka ya malwetši a monagano yo a lego ka Kgorong ya Maphelo ka Gauteng, Sepetleleng sa tša Menagano ka Sterkfontein ka Krugersdorp.
Ge molwetši a be a enwa dihlare tše itšego nako ye teletšana, a no kaonafala gannyane go maswao a gagwe, goba a na le mathata a malwetšana a ka morago ga go nwa dihlare, hlohleletša motho yoo go kgopela ngaka gore a mo fe dihlare tše dingwe goba a hwetše maikutlo a mangwe go tšwa go ngaka ye nngwe.
Swara batho ka fao go tlwaelegilego ge ba šetše ba fodile, eupša hlokomela maswao.