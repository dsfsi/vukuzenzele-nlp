U nyanyulea nga vhusika mushumo

Adele Schormann

U wana mafhungo manzhi nga ha mbekanyamushumo ya WOF, kha vha kwame 021 418 2569 kana 082 508 0990 kana vha imeiḽe: news@wofire.co.za.Adele SchormannWorking on Fire (WOF) i langa mbekanyamushu mo ya ndangulo ya mulilo yo ṱanganelaho ye ya vhona uri hu vhe na mishumo kha vhunzhi ha vhaswa vha bvaho zwitshavhani zwe zwa vha zwo sielwa nnḓa.
Yo lambedzwa nga Muhasho wa zwa Mupo, mbekanyamushumo i wela fhasi ha Mbeka nyamushumo ya Mishumo ya Nnyi na Nnyi yo Engedzwaho (EPWP).Zwi ṋetshedza fhulufhelo kha vhaswa vhanzhi vhane a vha wani mishumo nahone vho swikela mvelaphanḓa i mangadzaho kha u thivhela na u langa mililo ya maḓakani, na u fhungudza tshinyalelo yayo.
Mbekanyamushumo i thola vhathu vha fhiraho 5 000 vha bvaho kha zwitshavha zwe zwa vha zwo sielwa nnḓa,na hone yo vha pfumbudza nga ha tsivhudzo ya mulilo, pfunzo, u thivhela na u tsitsela fhasi, na zwiṅwe zwikili zwi ngaho sa thusedzothangeli, zwa u shuma nga mabulannga, u bika, tsire ledzo na mutakalo khathihi na vhudavhidzani.
Muofisiri wa zwa vhudavhidza ni wa WOF Vho Lebogang Maseko vho ṱalutshedza uri mbekanyamushumo yo sedze sa kha vhaswa na u thola vhathu vha re na vhuholefhali uri vha shume kha mavundu  aneo.
Vho khwaṱhisedza u ri: “Khwaṱhisedzo khulwane i kha mveledziso ya vhukoni na u ṋetshedza mishumo vhaswa vhane vha kha ḓi tou bva u fhedza pfunzo dza tshikolo tsha nṱha kana vhane vha khou bva u ambara kha zwiimiswa zwa yunivesithi kana khoḽidzhini. Kha vho dzhii waho kha mbekanyamushumo, phesenthe dza 94 ndi vhaswa, phesenthe dza 31 ndi vha tshi fumakadzini ngeno phesenthe tharu vha na vhuholefhali.”Lorraine Mokoena (31) a bva ho Mpumalanga ndi muṅwe wa vho dzhiiwaho  we a vhuelwa nga kha mbekanyamushumo. O vha a tshi khou shuma kha WOF lwa miṅwaha ya 11 yo fhiraho.
Musi o khunyeledza maṱiriki, o konḓelwa u wana mushumo lwa miṅwaha mivhili. Murathu wawe o mbo ḓi  mu vhudza nga ha mbekanyamushumo ya WOF.
O ri: “Maitele a khumbelo o vha a tshi konḓa. Muvhili wo takalaho ndi yone ṱhoḓea ya ndeme kha mushumo nahone vhaswa vho dzhiiwaho vha vhewa u ya nga luvhilo lwavho. Musi no phasa ndingo ni fanela u phasa mulingo wa zwa dzilafho ha ko naha u thoma vhugudisi ha zwa u dzima mulilo.
Mokoena o thoma a mudzimamulilo wa vhuimo ha fhasi a shuma u swika a tshi swika nṱha kha tshiimo tsha murangaphanḓa wa tshigwada tsha vhahulwane, a tshi khou ranga phanḓa tshigwada tsha vhadzimamulilo vha 18.
Mokoena o ri: “Mushumo hoyu wo shandukisa vhutshilo hanga. Ndi nṋe ndi ndoṱhe ane nda ṱunḓela vharathu vhanga na vhana vhanga vhavhili. Ndi a kona u ṱunḓela muṱa wanga nda isa na vhana vhanga tshikoloni.”O tenda uri tshipiḓa tsha zwa u dzima mulilo tshi tou vha mushumo wa munna nga u angaredza nahone o guda u vha muhaga sa izwi e mufumakadzi kha sia iḽo.
Mokoena o ḓitiela u vha mu languli wa mishumo ya fhasi mavuni kha miṅwaha mivhili i ḓaho. Hezwi zwi ḓo ita uri a vhe na vhuḓifhinduleli ha tshig -wada tsha WOF tshoṱhe tshi re Mpumalanga.
Sa izwi khalaṅwaha ya muli lo yo swika, Mokoena o ṋetshedza tsivhudzo dzi tevhelaho u thivhela mililo ya maḓakani: 
• Vha songo funga mililo fhethu hu re khagala arali vha sa nga koni u u langa.
• Kha vha vhone uri vha na thusedzo yo linganaho na zwishumiswa u kona u im edzana na zwi songo lavhe lelwaho.
• Vha songo sia mililo u tshi khou duga u woṱhe • Kha vha dzulele u vhea iṱo kha mutsho.
• Vha songo funga mulilo fhethu hu re khagala ḽi tshi khou fhis esa kana nga maḓuvha ane ha vha hu na muya.