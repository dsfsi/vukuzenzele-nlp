I-PrEP ingayivikela i-HIV

vukuzenzele unnamed

Njengobe iNi ngizimu Afrika itawube ikhu mbula Lilanga Lemhla ba Lengculazi mhla lu-1 Ingongoni kanye neMalanga la-16 Ebushikashi ki Bekulwa Nebudlova Lobucondziswe Kubulili Lobutsite (i-GBV),  kusukela mhla tinge-25 I mphala kuya ku mhla ti-10 Ingongoni, i-Vuk’uzenzele ibukisisa budlelwane lobukhona emkhatsini we-GBV ne-HIV/AIDS.
Sikhwama Lesibhekele Bu dlova Lobucondziswe Kubulili Lobutsite kanye Nekubulawa Kwebasikati (i-GBVF) si phokophele kucinisekisa kutsi iNingizimu Afrika ikhulule kile ayihlangabetani ne-GBVF lecondziswe kubomake; bantfwana; besifazane labaya emacasini nebesifazane, labadvuna labaya emacasini nalabadvuna, bantfu laba bomphacambili, labantjintje bulili babo bemvelo, bantfu labanetitfo tebulili bobubili, bantfu lababukeka ngalokungakavami, labangafaki temacasi kanye nalabanye (i-LGBTQIA+).
Lesikhwama setfulwa ngu -Mengameli Cyril Ramaphosa ngeNdlovana nga-2021, kwesekela kuphunyeleliswa kweLuhlelo Lwavelonkhe Lwelisubuciko le-GBVF. Ngekuya kwewebhusa yithi yalesikhwama, sidlala indzima lebaluleke kakhulu ekwenteni kutsi tingucuko tenteke, ngekuya kwelu cwaningo, kucaphelisa kanye nekwesekelwa lokubonakalako lokunikwa tinhlangano leti sebenta ngalokubonakalako ekulweni ne-GBVF.
Lenye yaletinhlangano letesekelwa ngulesikhwama yi-Gugu Dlamini Foundation eKwaZulu-Natal, letfole  R250 000 kuSikhwama seGBVF nga-2022.
Umcondzisi Lomkhulu weGugu Dlamini Foundation, Mandisa Mabaso, wasungula lenhlangano nga-2010 nge -muva kwekutsi make wakhe – longasekho emhlabeni Gugu Dlamini – wagcotjwa ngematje wate wafa nga-1998 eThekwini ngenca yekutsi wadzalula kutsi une-HIV .
“Lenhlangano ihlose kucinisa telulawulo lwendzawo kute kwentiwe ncono indlela yeku bukana ne-GBVF, lokubaluleke kakhulu ekuzuzeni lulawulo lwelubhubhane lwe-HIV eNingizimu Afrika,” kusho Mabaso.
“Lokunye futsi lehlose ku kwenta kunciphisa kwesuleleka nge-HIV/AIDS, kukhulisa kufinyelela kutekunakekelwa nekwenta kancono imiphu mela yetemphilo yebesifazane nalabadvuna labasulelekile nalabatsintfwa yi-HIV/AIDS,” kwasho yena engeta.
Lokwesekelwa ngetimali lokutfolwa ngulenhlangano kusita bomake nemantfombatana la-522 255 kanye nemadvodza nebafana labange-900 labavela emindenini letsintfwe yi-GBV kanye nebudlova basekhaya; bantfu labahlukunyetiwe labaphila nekukhubateka; kanye ne mmango we-LGBTQIA+, kusho yena Mabaso.
Ngekusho kwe-UNAIDS, etindzaweni letinemtfwalo lomkhulu we-HIV , bomake lababahlukunyetwa be-GBV bahlangabetana nematfuba lamakhulu langafika ku-50% ekwesuleleka nge-HIV . Letinye tizatfu taloku kugagadlela kanye nekwala kwemadvodza kuya emacasini asebentisa lijazi lemkhwenyana.
Yini i-PrEP? Lenye yetindlela tekuvimba kwesuleleka nge-HIV kunatsa i-Pre-Exposure Prophylaxis (i-PrEP), lokungemaphilisi lanatfwa onkhe emalanga bantfu labane-HIV labasengotini lenkhulu yekwesuleleka nge-HIV , ngekuya emacansini noma ngekusebentisa tidza kamiva lotijova ngato.
NgeNgci, Indvuna Joe Phaahla utsite iNingizimu Afrika inelizinga leliphakeme le-PrEP e-Afrika leseningizimu yeSahara. Utsite tikhungo tetemphilo lesisekelo tase Ningizimu Afrika letinge-70%, noma leti-2 419, setifaka i-PrEP lenatfwako kuluhlu lato le tinsita letinato.
“Bantfu labanatsa i-PrEP abadzingi kutsi bayinatse timphilo tabo tonkhe, banga khetsa kuyinatsa ngaso sonkhe sikhatsi uma basengotini yekwesuleleka nge-HIV .
Nanoma kunjalo, kute kutsi i-PrEP isebente kahle kakhulu, ifanele kutsi inatfwe onkhe emalanga [ngalesikhatsi],” kucinisekisa Mabaso.
Ifanele kutsi isetjentiswe kanye naletinye tindlela tekuvikela, njengemakhondomu ebesifazane noma alaba dvuna, ngoba i-PrEP ayimvikeli umuntfu kuletinye tifo letitsatselwana emacansini kantsi futsi ayisiso sivikelantalo.
Mabaso utsi etimeni lapho khona titsandzani tifuna kuba nemntfwana, i-PrEP ingasita kuvikela  kutsi umlingani lote i-HIV angasuleleki nge-HIV kanye nembungu.
Nanoma kunjalo,  ekucaleni kwalomnyaka, ku Siphatsimandla Sase Ningizimu Afrika Lesilawula 
Imikhicito Yetemphilo sivume kusetjentiswa kweringi yesitfo sangasese sabomake (i-vaginal ring) njenge-PrEP .
Leringi inemutsi losinca ndzagciwane lobitwa ngekutsi i-dapivirine futsi ifanele kutsi intjintjwe njalo ngenyanga.
Kwengeta, i-PrEP lensha – umjovo lotsatsa tinyanga letimbili usemtimbeni – usa-lindzele kuvunywa. Utawutsi ungavunywa, bantfu angeke basadzinga kutsi bakhu mbule kutsi banatse emaphi-lisi onkhe emalanga.  Kuya emacasini ngalokuphephileLenhlangano ihlose kunci phisa kwesuleleka nge-HIV ngekukhutsata kusetjentiswa kwemakhondomu kanye nekuya emacasini ngaloku phephile.
“Sicela bantfwana nelu -sha kutsi bangasheshi baye emacansini kute kutsi kube sikhatsi sekutsi bakhone kutitsatsela tincumo letibhadlile naletinemphilo,” kusho Mabaso.“Siphindze futsi sikhutsate kuya emacansini ngaloku phephile ngekugcizelela kusetjentiswa kwekhondomu nekuba nemlingani wetemacansi munye-vo ngesikhatsi sinye. Kusetjentiswa kwe tidzakamiva – ikakhulu leto letijovwako – akukhutsatwa nani ngoba kukhuphula lizinga lekwesuleleka ngeHIV ,” kusho yena engeta.
Lenhlangano iphindze futsi ihlomise bantfu labaphila ne-HIV/GBV , labasengotini yekuyitfola kantsi futsi labatsintfwa ngiyo kutsi bawati emalungelo abo nekutsi futsi bakhone kufinyelela kutinsita tetemtsetfo kuvikela neku phosela insayeya kunyatselwa kwemalungelo ebantfu. 
