Seriti sa mahlatsipa a tlhekefetso ya motaboKu

Noluthando Motswai

Lefapha la Bophelo bo Botle la Gauteng le arabetse ditlhokong tsa mahlatsipa a ditlhekefetso tse amanang le motabo le bong, ka ho kgakolabo tjha Setsi sa Tlhokomelo sa Sinakekelwe Thuthuzela se Sepetlele sa Thelle Mogoerane se Vosloorus.
Setsi sena se habile ho fokotsa tlhekefetseho ya maikutlo e bakwang ke ditlhekefetso tsa motabo se be se fokotse thefuleho ya nako e telele mahlatsi-peng ka ho fana ka tlhokomelo ya kalafo, tlhabollo ya maikutlo mmoho le phihlello bafuputsi-ng le batjhutjhising ba itahle-tseng ka setotswana, tsohle di fumaneha nqa e le nngwe.  Radiphatlalatso wa lefapha, Lesemang Matuka, o itse na-kong e fetileng mahlatsipa a ne a leba hole hore a ilo fumana ditshebeletso tsena. Setsi sena se kgakotsweng botjha se tla thusa batho ba Katlehong, Thokoza le Vosloorus.
“Re le lefapha, re hahamallela bophelong bo botle ba bohle ka ho rupella le ho matlafatsa ba-rupelli ka makgabane a kgethe-hileng a ho thusa mahlatsipa a ditlolo tsa molao. Dilemong tse tharo tse fetileng, barupelli ba phethetse Thutokgutshwe ya Bodisa ba Tlhokomelo ya Ditlhekefetso tsa Motabo.”O itse lefapha la habo le tla tswelapele ho sebedisana le Mekgatlo e sa Weleng Katlasa Mmuso (NGOs) esita le balekane ba bang ba thusang ka ho fana ka tshehetso ya tsepamo ya maikutlo kahisanong, ka thasisetso ya thibelo ho ena le tlhokomelo ya kamora ditlhe kefetso.
Ditsi tsa tlhokomelo tsa Thuthuzela di ne di theelwe ho ntlafatsa motjha wa ho tlaleha dipeto le ditlolo tse ding tsa molao tse amanang le motabo. Mahlatsipa jwale a kgona ho thuswa tikolohong e nang le seriti le tlhokomelo e ntle.Ditsi di hlomamiswa ke Le kgotla la Botjhutjhisi ba Naha, hammoho le mafapha a Bophelo bo Botle, Ntshetsopele ya Setjhaba le Ntshetsopele ya Toka le Molaotheo, esita le Tshebeletso ya Sepolesa sa Aforika Borwa SAPS).
Ho na le ditsi tse supileng Gauteng. Sa pele se ne se bulwe Sepetlele sa Chris Hani Baragwanath ka 2000.
Ngaka Efadzwa Tipoy, mookamedi e moholo wa barupelli ya etelletseng pele Setsi sa Tlhokomelo sa Sinakekelwe Thuthuzela, o eleditse batho ka hore ha ho ka etsahala hore ba be mahlatsipa a ditlhekefe tso tsa motabo, ho bohlokwa hore ba tlalehe diketsahalo tseo setsing ka potlako e kgolo. “Ditsi tsena di fana ka kalafo ya ho thibela ho ba le ditshwa etso tse amanang le motabo, ho akga Hepatitis B le HIV . Dipidisi tsa ho thibela kemaro e amanang le ditlolo tsa molao tsa motabo di tla ajwa. Se ke wa itlhatswa; tlisa diaparo tseo o neng o di apere setsing mme o di phuthele ka pampiri e sootho, o se ke wa di kenya ka mokotleng wa polaseteke,” o itsalo Ngaka Tipoy.
O ekeditse ka hore haesale ho ne ho bulwe setsi sena, ho bile le kananelo ditshebele tsong tseo ba fanang ka tsona, mme le seriti sa batho se kgu tlisitswe kaha mahlatsipa jwale a kgona ho itlhatswa ha a qeta ho hlahlojwa.
Enngwe ya diphephetso tseo tleliniki e tswelang pele ho tobana le tsona, ke ya hore hangata mahlatsipa a fihla e se e le hamamorao – ho bohlo-kwa hore bopaki bo bokellwe ho be ho fanwe ka kalafo na-kong ya dihora tse 72 kamora  tlhaselo.