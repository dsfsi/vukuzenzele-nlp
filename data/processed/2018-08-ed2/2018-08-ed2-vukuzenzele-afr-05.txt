Yoliswa se kralewerk lei na sukses

Dale Hes

ŉ VOORLIEFDE vir kreatiwiteit het daartoe gelei dat Fuma ŉ florerende besigheid geskep het.olisa Fuma het ŉ merkwaardige pad gestap, van armoede
in die Oos-Kaap, tot die ont- dekking van ŉ passie vir kuns en handwerk, wat daartoe ge- lei het dat sy werksessies aan- bied om haar vaardighede met werklose vroue te deel. Fuma is in ŉ township buite Queenstown in die Oos-Kaap gebore en het ŉ klein huisie met 15 gesinslede gedeel.
“My gesin kon nie bekos-
tig om my skool toe te stuur nie. Ek moes sonder formele onderrig my eie weg vind om ŉ inkomste te verdien,” sê Fuma.
Sy het baie ure spandeer om te leer hekel en na Kaapstad verhuis om by haar suster te bly. Fuma het haarself toe geleer hoe om kralewerk te doen en na groener weivelde in Mbekweni, Paarl verhuis.
“Baie mense het begin na- vraag doen oor kralewerk. Ek het toe na ŉ paar kralepro- dukte gekyk en hulle stap- vir-stap uitmekaar gehaal om te sien hoe hulle gemaak is. Ek het myself geleer hoe om my eie produkte te maak en hulle by die Ikwezi-sentrum in Paarl begin verkoop,” sê sy. Fuma was een van die 20 ontluikende handwerkpro- dusente wat deur die Plaasli- ke Toerismevereniging van Drakenstein (DLTA) gekies is om ŉ opleidingsprogram wat oor vier dae strek, by die Instituut vir Handwerk en Ontwerp (CDI), by te woon. Die program het deelnemers geleer om voorbeelde van marktoepaslike produkte te maak wat hulle sal help om hulle eie besighede te ont- wikkel.
“Die werksessies het ons
geleer hoe om ons eie besig- heidsplanne te ontwikkel. Ek is baie dankbaar vir die
geleentheid, aangesien ek nou weet hoe om my eie besigheid te ontwikkel,” verduidelik Fuma.
Haar gehekelde en kraal- produkte word nou deur klante tot so ver as Duitsland en Swede, gekoop.
“Dit was soms moeilik, maar danksy die CDI en die munisipaliteit se ondersteu- ning kon ek begin geld maak en my vier kinders onderhou. Baie van my drome word ver- wesenlik,” sê Fuma.
Sy het besluit dat sy haar kennis en vaardighede aan werklose vroue in die gebied wou oordra, sodat hulle ook kon begin om 'n inkomste te genereer om hulle gesinne te onderhou.
“Ek doen tans opleiding en hou werksessies by my huis vir drie ander vroue wat nie werk het nie. Ek hoop dat ek hulle binnekort as werkne- mers kan aanstel,” sê Fuma.