Batswasetlhabelo ba tlhaselo ya thobalano ba newa seriti

Noluthando Motswai

Lefapha la Boitekanelo la Gauteng le arabetse ditlhoko tsa batswasetlhabelo ba tirisodikgoka ya thobalano le ya bong ka go tlhoma gape Sinakekelwa Thuthuzela Care Centre kwa Bookelong jwa Thelle Mo goerane kwa Vosloorus.
Senthara e batla go fokotsa letshogo le le bakilweng ke tirisodikgoka ya thobalano le go fokotsa go kgerisiwa gape ga batswasetlhabelo ka go neelana ka thuso ya bongaka ya porofešinale, khanseling, le go fitlhelela babatlisisi le batšhotšhisi ba ba nang le maikaelelo, botlhe ba le ka tlase ga ntlo e le nngwe.  Sebueledi sa Lefapha, Le semang Matuka, o rile mo malobeng batswasetlhabelo ba ne ba tshwanelwa ke go tsaya loeto go ka fitlhelela ditirelo tseno. Setheo se se sa tswang go tlhomiwa gape se tla thusa batho go tswa kwa Katlehong, Thokoza, Vosloorus le mafelo a a ma bapi.
“Jaaka lefapha, re batla boitekanelo jo bo botoka go botlhe ka go katisa dingaka le go di naya bokgoni jo bo kgethegileng go di kgontsha go thusa batswasetlhabelo ba bosenyi. Mo dingwageng di le tharo tse di fetileng, dingaka di le 106 di weditse dithuto tsa Sexual Assault Care Prac-titioner.”O rile lefapha la gagwe le tla tswelela go dirisana mmogo le di NGO le ditheo tse ding-we tseo di thusang ka go nee-lana ka tshegetso ya tlhagiso maikutlo le maitsholo ka go gatelela thata mo thibelong go na le tlhokomelo ya morago ga tirisodikgoka.
Thuthuzela care centres di tlhomilwe go tlhabolola tsamaiso ya go bega petelelo le ditlolomolao tse dingwe tsa thobalano. Batswasetlha-belo jaanong ba thusiwa mo tikologong e e nang le seriti ebile e bontsha go kgathala.
Disenthara di tsenngwatirisomng ke Bothati jwa Botšhotšhisi jwa Bosetšhaba, mmogo le mafapha a Boiteka nelo, Tlhabololo ya Loago le Bosiamisi le Tlhabololo ya Molaotheo, gammogo le Ditirelo tsa Sepodisi sa Afori-ka Borwa.
Go na le disenthara di le supa mo Gauteng. Ya ntlha e ne ya bulwa kwa Bookelong jwa Chris Hani Baragwanath ka 2000.
Ngaka Efadzwa Tipoy, motsamaisimogolo wa bon gaka yoo a eteletseng pele Sinakekelwe Thuthuzela Care Centre, o gakolotse maloko a baagi gore fa ba ka nna batswasetlhabelo ba tirisodikgoka ya thobalano, go botlhokwa thata gore ba bege tiragalo eo kwa disenthareng ka bonako jo bo ka kgonagalang. “Disenthara di neelana ka kalafi go thibela malwetsi a thobalano a a tsenyeletsang Hepatitis B le HIV . Dipilisi tsa go thibela pelegi e le ka ntlha ya tlolomolao ya thobalano le tsona di tla newa. O seka wa tlhapa; tlaya ka diaparo tseo o neng o di apere kwa senthareng o di phuthetse ka pampiri e e borokwa mme eseng mo kgetseng ya pola-setiki,” ga rialo Ngaka Tipoy .
O ne a tlaleletsa ka gore e sale go bulwa ga senthara, go nnile le tiriso e e bonalang ya ditirelo tseo ba di neelang mme le seriti se boetse ka jaanong batswasetlhabelo ba ka tlhapa morago ga tlhatl-hobo.
E le nngwe ya dikgwetlho tseo tliniki e tswelelang go lebana le tsona ke gore go le gantsi batswasetlhabelo ba goroga go setse go le thari – go botlhokwa gore bopaki bo tsewe le melemo e newe mo diureng di le 72 tsa morago ga tlhaselo.