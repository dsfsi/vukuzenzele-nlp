Go kwadisa manyalo a setso go babalela malapa

Dale Hes

Mo nageng ya Afori ka Borwa manyalo a setso ke amangwe a dikarolo tsa setso le ngwao tse di amogetsweng mo nageng. Le fa go le jalo, go botlhokwa thata go nopola gore manyalo ano a tshwanetswe go diragadiwa ka tshwanelo le ka molao, gore ditshwanelo tsa monna le mosadi ka bobedi di babalelwe.
Mokaedi wa tsa molao wa Khomišene ya Tekatekano ya Bong, Marissa van Niekerk, o tlhalositse gore manyalo a setso ke eng le gore mabaka a ba tshwanetseng go a tseela tlhogong ke afe.
Vuk: Manyalo a setso ke eng?MvN: Manyalo a setso a tshwarwa go ya ka ditso le melao e e dirisiwang mo ditsong tsa maAforika Borwa.
Vuk: Ke melao efe e manyalo ano a tshwanetsweng ke go e obamela?MvN: Manyalo a setso a laolwa ke Molao wa go Tsaya Tsia Ma-nyalo a Setso, Molao wa bo 120 wa ngwaga wa 1998. A tshwanetse go obamela mela wanataolo e e latelang:
■ Maphata ka bobedi a tshwa netse go dumela gore a nyalane.
■ Banyalani ka bobedi ba tshwanetse go bo ba na le dingwaga tse di kwa godimo ga di le 18, ntle le fa e le gore motsadi kgotsa motlhoko medi o neelane ka tetla fa e le gore yo mongwe kgotsa bona ka bobedi ke ba bannye. 
■ Lenyalo leno le tshwane tswe go kwadisiwa kwa Le fapheng la Merero ya Selegae pele go ka feta dikgwedi di le tharo gore ditshwanelo tsa banyalani di babalelwe, mmogo le tsa bana le ba losika fa go ka diragala gore yo mongwe kgotsa bona ka bobedi ba latswe kika.
■ Fa le kwadisa lenyalo la lona, banyalani ba tshwanetse go tla ka dikhophi tse di nete faleditsweng tsa makwalo itshupo a bona le tsa tu -melano ya magadi (fa ba na le yona). Go tlhokega gape le dipaki tse di tla emelang malapa ka bobedi, bonnye e tshwanetse e nne paki go tswa kwa lapeng le lengwe le le lengwe.  
■ Monna yo a batlang go nyala mosadi wa bobedi mo le nyalong la setso o tshwanetse go dira kopo ya gagwe kwa kgotlatshekelo.  
■ Batho ba ba nyalaneng se kgowa ga ba letlelelwa go ka tsaya mosadi wa bobedi kana go tsena mo lenyalong la setso.
  Molao wa go Tsaya Tsia Manyalo a Setso o totobatsa gore banyalani ka bobedi ba na le ditshwanelo tse di lekanang mo lenyalong jaaka monna le mosadi.
Vuk: Ke matsapa mafe ao a tlhagisiwang ke manyalo a setso?MvN: Go se kwadisiwe ga manyalo ano go tlhola matsapa a magolo. Go kwadisa manyalo go dira gore go nne le bopaki jwa gore batho ba babedi bano ke nnete ba nyalane, ka jalo, go tlhagisa bopaki jwa gore batho ba babedi bano ke nnete ba nyalane mo lenyalong le le sa kwadisiwang go nna boima e le ruri. Seno se tla fokotsa matla a kgotlatshekelo a go sireletsa ditshwanelo tsa banyalani fa ba tlhalana, go aba dithoto tsa moswi le go sireletsa ditshwanelo tsa bana le balosika.
Matsapa a mangwe gape ke gore banyalani ba lenyalo la setso ba kopakopanngwa tlho go ke go kgaogana le go tlhala na. Go botlhokwa go itse gore ke kgotlatshekelo fela e e nang le matshwanedi e e ka fedisang lenyalo. Banyalani ba ba kgao ganang fela ka seitu ba sa leba kwa kgotlatshekelo ga ba kitla ba thusiwa semolao go fedisa lenyalo la bona. 

Go bona tshedimosetso ka botlalo ka morero ono letsetsa Khomišene ya Tekatekano ya Bong mo nomorong eno ya mogala: 0800 007 709.