Vikela Abobhejani Bekhethu

More Matshediso

UNgqongqotjhe we zeBhoduluko u-Ed na Molewa, wethule umbiko wokuthoma werage lophambili womnyaka wee2018 namahlelo karhulumende wokuvikela ukubulawa kwabobhejani.
Umbiko lo ufaka nekotara yokugcina yomnyaka wee-2017 lapho uveza khona inengi lababotjhiweko, abasaphenywako nalabo ababekwe amacala wo kuzuma ngokungasi semthe-thweni bekubulawe abobhejani nabakhukhuthisa abobhejani nokwehla kwezinga lokubulawa kwabobhejani enarheni mazombe ngomnyaka wee-2017 kubulewe abayi-1028 nawumadanisa nangomnyaka wee-2016 lapho kubulewe abayi-1054.
Ngomnyaka wee-2017 babunane abafunyanwa bebemukwa iimpo ndo zabobhejani edoyelweni leemphaphamtjhini e-OR Tambo International Airport, abasolwa ekuzumeni abobhejani ngoku ngasi semthethweni bama-502 kanti abali-16 babanjelwa ukukhukhuthisa iimpondo. Lokhu kwaletha isibalo sababanjiweko ema-518 ekulizinga elehlileko ukusukela ema-680 ngomnyaka wee-2016.
“Okudanisako kukuthi ama-21 wezelelesezi kwaba ziinsebenzi zomnyango lo ezibandakanyeke emilandwini yokubulawa nokukhukhuthiswa kweempo ndo zabobhejani ngomnyaka wee-2017,” kutjho uNgqongqo tjhe u-Molewa.
Ukukhandela ukubulawa kwabobhejaniURhulumende nababambisani bakhe bajamise izakhiwo ezithi leko azokusebenzisana nazo ekukhandeleni ukubulawa kwabobhejani. Lokho kufaka hlangana amahlelo wokwelusa eenqiwini zeenyamazana noku sebenzisa amahlelo wethekhnolo ji enarheni yoke.
Phakathi kukaTjhirhweni no Nobayeni wee-2017, abobhejani abama-504 bazunywa ngokungasi semthethweni bebabulawa esi Qiwini seeNyamazana i-Kruger National Park (KNP), okwaletha imbalo ema-24% phasi kunaleyo yabobhejani abama-662 ababulawa  ngomnyaka wee-2016.
“Lokho kwaba miphumela emi hle yeqhinga elitjha lokukhandela ukubulawa kwabobhejani e-KNP ngalokho kwabonakala ukwehla khulu kwesibalo sezenzo ezinje esiqiwini seenyamazana. Isibalo sezehlakalo zangomnyaka wee-2017 sibe zii-2 662 nakumadani swa nee-2 883 zangomnyaka wee-2016.  Lokhu kutjho bona izehlakalwezi zehle ngama-7.6%,” kuqinisekisa uNgqongqotjhe.
Nanyana kunjalo, isibalo sokubulawa kwabobhejani sikhuphukile eemfundeni ezilandelako, KwaZulu-Natala, eTlhagwini Kapa, eMpumalanga, eFreyistata neTlhagwini Tjingalanga.
Umthelela Phezu KomnothoUkuzunywa nokubulawa kwa bobhejani nokukhukhuthiswa kweempondo zabo nezinye iimbandana kube nomthelela omumbi ekuthuthukeni komno tho nekuvulweni kwamathuba wemisebenzi ngenarheni. Lokhu kufaka hlangana ukuthuthukiswa komnotho omifundafunda na-mkha ohlukahlukeneko weze mvelo ofaka hlangana umkhakha wezokuvakatjha.
“Ukulahlekelwa namkha ukutjhatjalaliswa kweenyamazana eziqakathekileko neziligugu kangaka  eSewula Afrika ezi njengobhejani, obalwa hlangana  neenyamazana ezingeziKulu eziHlanu ezazizwa ngokuthi ma-‘Big Five’  kungaba nomthelela omumbi phezu kwekareko yeemvakatjhibukeli yokuza eSe wula Afika. Iimvakatjhibukeli ezinengi ezivakatjhela iSewula Afrika zifuna ukubona iinya mazanezi ezaziwa ngama-‘Big Five’, ekungilezi: ubhejani, ibhubezi, inyathi, ingwe nendlovu,” lesi sitatimende esikhutjhwe mNyango wezeBhoduluko.
Ukuzuma okungasisemthe thweni nokubulawa kwabobhe jani kuvezwe njengezenzo ezi beka ivikeleko lenarha engozini begodu kungaba nomthelela omumbi ekarekweni yeemvaka tjhibukeli ezifuna ukuza eSewula Afrika kanti godu urhulumende umemezele tjhatjhalazi ukobana ubulelesobu buthathwa nje ngobuliqaloqangi emsebenzini wezokuvikelwa kwenarha.
Izenzwezi ezingasi semthe thweni zokubulwa kwabobhejani nokukhukhuthiswa kweempo ndo zabo zizuzisa idlanzana lee nqhema zemigulukudu. “Iinqhema zemigulukudu lezi ziphumelela bezizuze kilo mhlobo wobelelesi njengombana bunoburhiyarhiya obungakajayeleki nobunamaqhinga wezenzo zecwephetjhe eliphezulu.
Ngesikhathi iinqhema zemigulukudu zizuza kilokhu kuthika mezeka ihlelo likarhulumende lezehlalakuhle nelomnotho ngombana ubulelesobu obuhleliweko nokusebenza kweenqhema zemigulukudu haye buthuwelela emiphakathini nenarheni yoke,” kuqinisekisa umnyango.v Vikela Abobhejani BekhethuiseWULA AfriKA yenze imizamo eminengi yokubuyisa abobhejani abapheze batjha balala ngeminyaka ye-1960, kodwana ipilo yabobhejani isaragela phambili ngokuthuseleka njengombana gadesi babalelwa eenkulungwaneni ezimatjhumi amabili.