Vroeë kinderontwikkeling hou die sleutel tot ons toekoms

vukuzenzele unnamed

Daar is min presi densiële pligte wat so bevredigend is as om die oggend in die geselskap van klein kindertjies deur te bring. Ek het onlangs die opening van die Little Flower-vroeëkinderontwikkelingsentrum (VKO) Bizana in die Oos-Kaap bygewoon waar ek tyd saam met die toe komstige leiers van ons land kon deurbring, vir hulle kon voorlees en na hulle kon luister. Die sentrum is onlangs deur die ontwikkelings organisasie, Impande South Africa, ur middel van ondersteuning van die Nelson Mandela-stigting, gebou.Ek is diep geraak deur die personeel van die sentrum se toewyding om die gemeenskap en sy kinders te ondersteun. Hulle het my vertel hoedat hulle, in die vroeë dae van die sentrum, gesukkel het om die personeel te betaal en dat die personeel nog steeds kom werk het. Hulle het my ook vertel dat selfs al kan gesinne nie eens R20 vir hulle kind betaal nie, die kinders nie weggewys word nie. Die toewyding van die VKO-sentrum se personeel is so belangrik omdat vroeëkinderontwikkelingsentrums ŉ kernrol in ons nasie se ontwikkeling speel. Dié sentrums word in elke landelike gehuggie, dorp en stad in die land aangetref. Die meeste is op die been gebring deur vroue in die gemeen skap wat ouers wou help ondersteun wie se kinders versorg moet word terwyl hulle by die werk is. Baie van dié sentrums het begin as speelskooltjies en dagsorgfasiliteite. Baie het gevolglik gegroei en uitgebrei om ŉ basiese kurrikulum in hulle aktiwiteite te inkorporeer.Ons het, as die regering, dit op ons geneem om die standaard van versorging te verhoog en hulpbronne vir VKO-sentrums beskikbaar te maak om geskikte aktiwiteite vir jong kinders aan te bied om hulle vir formele onderrig voor te berei. Ons het in April 2022 die skuif van die VKO-funksie van die Departement van Maatskaplike Ontwikkeling na die Departement van Basiese Onderrig voltooi. Dit is sodat vroeë kinderontwikkeling kan skakel met die formele skoolkurrikulum en om opleiding, opvoeding en ontwikkeling aan VKO-sentrums regoor die land, te bied.Die Wysigingswetsontwerp op Basiese Onderwys wat tans voor die parlement dien, stel voor dat dit verpligtend moet wees dat alle kinders twee jaar VKO moet ontvang voordat hulle Graad 1 toe gaan omdat dié grondslagleer noodsaaklik vir ŉ kind se sukses in latere jare is. Dit is in dié stadium wat kinders geleer moet word, leer deur te speel en ten minste een maaltyd per dag moet ontvang. Vroeëkinderontwikkelingsentrums berei nie net ons land se jongste burgers voor om op skool te vorder nie, hulle is ook ŉ belangrike bron van entrepreneurskap en werkskepping. Dié sentrums maak ŉ belangrike deel van die sorgekonomie uit. Hulle onderhou lewensbestaan, veral vir vroue, wat bydra tot werkskepping in baie gemeenskappe.Toe die KOVID-19-pandemie ons getref het, is VKO-sentrums swaar getref. Fasiliteite wat op skoolgeld staatmaak om voor te bestaan, kon nie hulle personeel betaal nie, en baie ouers wat hulle werk verloor het, kon nie hulle kinders se gelde bekostig nie. Die regering het, in reaksie hierop, die VKO-werkskeppingstimulusfonds gestig om die VKO-sentrums te help wat hulle inkomste weens die pandemie verloor het en om hulle in staat te stel om weer op die been te kom. Om die jongste landsburgers toe te rus met die gereedskap wat hulle nodig het om ŉ sukses van die lewe te maak, is ŉ verantwoordelikheid wat ons saam moet aanpak. Ons moet alles in ons vermoë doen, as regering, die private sektor en ontwikkelingsorganisasies, om vroeë kinderontwikkeling te ondersteun. VKO lewer ŉ reuse bydrae tot die bereiking van ons talle ontwikkelingsmylpale deur die talle waardevolle dienste wat dit bied — of dit nou is om ons kinders op te voed, kindersorg te bied aan ouers wat werk of deur geleenthede vir entrepreneurs te skep.Aangesien die sorgekonomie hoofsaaklik deur vroue aangedryf word, dra sodanige ondersteuning baie daartoe by om vroue te help om finansieel stabiel en onafhanklik te raak, veral in minderbevoorregte gemeenskappe.Die jong kinders in dié sentrums is die volgende generasie Suid-Afrikaners wat hulle volle potensiaal moet kan bereik as verantwoordelike, bekwame en uitstaande landsburgers.Hulle moet in staat wees om hul drome na te jaag sodat ons almal ons gedeelde droom van ŉ vry, voorspoedige en gelukkige nasie kan bereik.
  