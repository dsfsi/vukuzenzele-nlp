Dikopo tsa NSFAS tsa 2023 di buletswe

vukuzenzele unnamed

Dikopo tsa Matlole a Thusang Baithuti (NSFAS) bakeng sa 2023 di buletswe.Letona la Thuto e Phahameng, Saense le Ntjhafatso, Ngaka Blade Nzimande, o sa tswa phatlalatsa sebokeng sa ditaba.Letona Nzimande o re letlole le dumellane ka ho bulela dikopo nako e sa le teng, papisong le selemo se fetileng, bakeng sa ho neha bakopi nako e ngata ya ho romela dikopo tsa bona mmoho le ditokomane tse hlokehang.Ha a fana ka lesedi la tlaleho ya tshehetso ya tjhelete ya NSFAS bakeng sa selemo sa dithuto sa 2022, Letona Nzimande o re tekanyetso ya tjhelete ya dibiliyone tse 43 tsa diranta e ile ya abelwa letlole bakeng sa ditefello tsa dithuto, ho kenyeletsa dijo, ditefello tsa maeto a hoya dithutong le ho kgutla, mmoho le disebediswa tsa thuto.O re ho fumanwe dikopo tse 985 672 mme tse 140 636 ha di a atleha. Hara dikopo tsohle tse fumanweng, tse 739 526 di amohetswe nakwana ho fihlela bakopi ba ingodisa ditheong tse fapaneng tsa thuto e phahameng."Bongata ba bakopi ba sa atlehang ha bo a fana ka bopaki bo felletseng bakeng sa ho tshehetsa dikopo tsa bona; ba tlotse sekepele se hlokehang bakeng sa thuso ya tjhelete; ba se ba fihlelletse lengolo le hodimo ka ho fetisisa le NSFAS e ka le tshehetsang ka tjhelete le ho se ikamahanye le dipehelo tsa metjha ya koletjhe ya TVET," ho hlalosa Letona Nzimande.
Ho latela lesedi le websaeteng ya NSFAS, ho tloha ka selemo sa dithuto sa 2021, NSFAS ha e sa tshehetsa dithuto tsa lengolo le ka hodimo ho dikri ya pele.
Ho kenyeletsa postgraduate certificates, postgraduate diplo mas, honours degrees, masters le PhD degrees.
Hona ho bolela hore lengo lo le hodimo ka ho fetisisa le tshehetswang ke letlole lena ke.  Ho ntlafatsa motjha wa ho etsa kopoTekong ya ho ntlafatsa tsamaiso le motjha wa dikopo hore o be bobebe bakeng sa bakopi, Letona Nzimande o re sele mong sena, NSFAS e entse ntlafatso tse ngata tsamaisong bakeng sa ho netefatsa hore ho ba le motjha o bobebe wa ho etsa dikopo. O re motjha wa ho etsa dikopo tsa NSFAS inthaneteng o entswe hore o be bobebe mme o batla o tshwana le e bakopi ba seng ba e tlwaetse e jwalo ka WhatsApp, Twitter, Facebook le Instagram."Motjha wa ho etsa kopo ka bo ona o se o bebofaditswe mme le dipotso tse botswang di bobebe ho utlwisiswa ke setjhaba. Hape, bakopi ba ka kgefutsa motjha wa ho etsa kopo mme ba tswela pele hamorao ntle le ho qala qalong, e leng ntho e neng e sa kgonehe nakong e fetileng, o rialo."Ka hodima dintlafatso tsena, NSFAS e entse metjha ya tlatsetso ya ho etsa dikopo bakeng sa bakopi ba bokgo ni bo fapafapaneng, hape re hopole hore bakopi ba bangata ke batjha ba tlwae tseng ho sebedisa mokgwa wa dijithale wa ho etsa dintho," Letona Nzimande o a phaella.Metjha ya morao tjena e kenyeletsa App ya founu, di-SMS le WhatsApp, moo motho a ka etsang kopo ya thuso ya tjhelete ya NSFAS, a hlwela boemo ba kopo ya hae le ho hlakola dikopo hara dintho tse ding tse ngata tse a ka di etsang. Nakong e fetileng, dintho tsena tsohle di ne di etswa websaeteng.Ho feta moo, bakeng sa ho netefatsa hore ha ho mokopi a sallang morao, Letona  Nzimande ore NSFAS e tla kena letsholong la phihlello, ho etsa bonnete ba hore batho ba senang disebediswa tsa theknoloji tse ka ba thusang ho etsa dikopo inthaneteng ba fiwa disebediswa tse hlokehang le tshehetso ho etsa dikopo.
  O ka fumana basari ya NSFAS jwang O ka fumana basari ya NSFAS ha o le moahi wa Afrika Borwa a lohothang ho ntshetsa dithuto tsa hae pele ka 2023 kapa o se o ntse o ithuta yunivesithing ya setjhaba kapa koletjheng ya TVET mme o fihlella dipehelo tse latelang:
• Le fumana matlole a SASSA kapa• Lekeno la heno ha le kopane ha le fete  R350 000 ka selemo kapa• Ha eba o le motho a nang le boqhwala, lekeno la heno ha le kopane ha le a tlameha ho feta R600 000 ka selemo kapa• Ha eba o le moithuti a qadileng dithuto tsa yunivesithi pele ho 2018 mme lekeno la lelapa la heno le sa fete R122 000 ka selemo.
Nako ya ho kwallwa ha dikopo ke 31 Pherekgong 2023.
