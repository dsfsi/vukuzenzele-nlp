Mukhukhu zwawo wo shandu kiswa wa vha spa tsha maimo a nṱha

Vho Nonkululeko Mathebula

Thaini Masakane o ḓiitela dzina nga u shandukisa mu khukhu wa vha spa tsha lu nako.  U bva Botshabelo ngei Free State nga vhudzulo, bindu ḽawe ḽine ḽa pfi, Victory Body and Nail Studio , ḽi khou aluwa nga luvhilo luhulu nahone ḽi khou kunga vhathu u bva kha masia oṱhe vhane vha ḓa u ne tuluswa na u nakiswa mi vhilini yavho.
U rengisa Tupperware hawe a na miṅwaha ya 19, mufuma kadzi wa miṅwaha ya 28 o ri o vha a tshi dzulela u vha na vhudugambilu ha u vha na bindu ḽawe ene muṋe nahone o takala uri o dzhena kha lwendo ulu.
“Ndo thoma nga u shumela -muṅwe muthu kha nḓowe  tshumo iyi, ndi hone he nda kona u wana tshenzhemo,” a amba ngauralo, a ḓadzisa nga uri o gudela u vha cosmetolo gist kha Motheo TVET College ngei Bloemfontein.
Mafheleloni o ḓo vhona zwo tea uri a yo thoma ḽawe bindu nahone u bva zwenezwo ha ngo tsha dovha a sedza murahu. Bindu ḽawe ḽi vala tshikhala tsha makete ngei Bo tshabelo nahone tshivhalo tsha khasitama dzi mu tikedzaho misi yoṱhe tshi khou aluwa.
U ṋetshedza tshumelo dza u nakisa ṋala dza zwanḓani (manicures), u nakisa ṋala dza zwikunwe ( pedicures), u tsiḓu -lula misipha ( massages), u bvisa mahaha a sa ṱoḓeiho ( waxing) na u kunakisa na u nakisa tshifhaṱuwo ( facials).
Zwifanyiso zwine a posa kha midia wa matshilisano zwa spa tsha u naka mukhukhuni zwo ḓo phaḓaladzwa zwenezwino u mona hoṱhe, vhathu vha tshi khou khoḓa vhutumbuli ha Masakane na uri u tou vha tshiṱuṱuwedzi kha vhananya na vha ḽokhesheni.
Kha mukhukhu wo fhaṱi -waho nga mazennge maswa a penyaho u vhonalaho sa mukhukhu zwawo nga nnḓa, spa nga ngomu ndi tsha maimo a nṱha o lugelaho u netulusa na u nakisa vhathu.
“Mahumbulwa ane nda a wana vhathuni o mangadza nga maanḓa. Ndi kha ḓi vha ndo akhamala vhukuma. Ndi a ḓiṱukufhadza nga thikhedzo yavhuḓi ye nda i wana u bva kha tshitshavha tsha hashu na vhathu vha bvaho nnḓa ha Free State.”Masakane ndi tsiwana na hone o aluswa nga mmane wawe vhe vha vha vha na bindu ḽa dzikhuhu na u rengisa maḽegere, khekhe na nḓuhu: tsumbedziso ya uri zwa ma bindu zwi kha muṱa woṱhe.
 “Muloro wanga muhulwane ndi u ṱoḓa u vhona bindu ḽanga ḽi tshi aluwa ḽa vha ḽihulwanesa hune ḽa ḓo kona u sikela mishumo vhathu vha si naho mushumo na u ṋetshedza vhathu vhaswa fulufhelo ḽa uri ni nga kona u bvelela vhutshiloni arali no ḓivhudza na u ḓikumedzela,” o ralo Masakane.
O ri zwa zwino o sedzesa kha u alusa bindu ḽawe nga wana vhupfumbudzi vhunzhi u itela uri a engedze tshaka dza tshumelo dzi ṋetshedzwaho.