Vuk’uzenzelePhekolo ya ka pela ya kankere ya popelo e boloka mapheloNHI:  Re kgauswi le go fihlelela tirelo ya tša maphelo ya go akaretša batho bohle naga ka bopharaGO TLOGA MENGWAGENG YA MATHOMO YA BOMASOMEPEDI, basadi ba swanetše ba yo dira teko ya dika tša kankere yeo e tlo thušago gore kankere ya popelo e phekolwe pele e ka ba bothata go ka alafiwa.
Wo ke molaetša woo o lebišwago basading Kgweding ya Tsebagatšo ya Kankere ya Popelo ka kgwedi ya Lewedi.
Molaokakanywa woo o bego o emetšwe ka tetelo ye kgolo wa Inšorense ya Bosetšhaba ya Tša Maphelo (NHI) o lokolotšwe semmušo ke Palamente, e le ge o kgore lwa tsela go tlo sekasekwa ke setšhaba.
Go lokollwa ga Molaokaka nywa go batametša Afrika Borwa kgauswi le nepo ya yona ya go phethagatša NHI.
Molaokakanywa o saenetšwe ke Tona ya Tša Maphelo, Ngaka Zweli Mkhize, gomme wa amogelwa ke Kabinete kgweding ya Mosegamanye.
Ka NHI mmušo o nyaka go phethagatša maikano a wona a molaotheo e lego go fana ka tlhokomelo ya maphelo ya naga go bohle, ya go ba le boleng, bjalo ka ge go akantšwe ka go Karolo 27 ya Molaotheo gape le ka go Dinepo tša Tlhabollo yeo e Swarelelago tša Ditšhabakopano.
NHI e ikemišeditše go netefatša gore badudi ba Afrika Borwa, badudi bao ba fetogilego go ba ba saruri, bafaladi, bagolegwa, badudi ba go tšwa dinageng dišele mmogo le bana ka moka ba tla humana tlhokomelo ya maphelo ya motheo.
Mafelo a tša tlhokomelo ya maphelo ya motheo a bjalo ka dikliniki goba dingaka, e tla ba ona a mathomo ao a etelwago ge go etla tlhokomelong ya maphelo. Phihlelelo ya ditirelo tša tlhokomelo ya maphelo e tla ba ya mahala ka nako ya tlhahlobo.
“E šetše e le lebaka le le telele tirelo ya rena ya tlhokomelo  ya maphelo e sepetšwa ka mokgwa woo o sa swarelelego ebile o sa hole batho. Maokelo a mmušo ke ona a rwelego bothata bja malwetši a le noši ka go fana ka ditirelo tša maphelo go 84% tša badudi ba ka mo nageng mola ebile a se na didirišwa tšeo di lekanego tša maphelo ge a bapetšwa le a poraebete ao a nago le tšona efela a hola feela 16% tša badudi,” gwa realo Tona Mkhize.
NHI e ikemišeditše go gata dikgatong tša dinaga tše bjalo ka Britain le Japan tšeo le tšona di phethagaditšego ya tšona ya moswanomong.
Naa NHI e šoma bjang?Ka NHI, molwetši o tla ngwadišwa bjalo ka modiriši. Badiriši ba tla swanelwa ke go ya mafelong a tlhokomelo ya maphelo ya motheo bjalo ka dikliniki goba dingaka, gomme tšona e tla ba pulamadibogo go tlhokomelo ya maphelo.
Ge molwetši a šetše a fihlile lefelong la tša tlhokomelo ya maphelo, mošomedi wa tša maphelo o tla sekaseka maemo a tlhokomelo ao a loketšego molwetši, gomme ge go hlokega a mo romele go ditsebi go yo alafiwa.
Balwetši ba tla fiwa kalafo ye mahala, efela ge molwetši a ka ikela go setsebi sa tša maphelo ka boyena, gona a ka se alafiwe mahala, o tla swanelwa ke go lefela kalafo.
Go tlo diragalang ka dikima tša thušo ya tša maphelo?Ka fase ga molaokakanywa wo, dikima tša thušo ya tša maphelo di tla fedišwa gannyane-gannya ne go fihlela – bjalo ka mothopo wa tlhokomelo ya maphelo ya motheo – di felelela, di se sa ba gona.
Ka go realo, dikima tša thušo ya tša maphelo di tla kgona feela go fana ka seo se bitšwago kakaretšo ya tlaleletšo. Kakaretšo ya tlaleletšo e tla fana ka ditirelo tšeo di sa lefelwego ke NHI bjalo ka polasetiki-satšeri ya boikge thelo, go fa mohlala.
“MaAfrika Borwa ka moka a tla holega ka go humana tlhokomelo ya maphelo ya boleng bja godimo ntle le go tshwenyega ka ditefela tšeo di tšwago potleng tša bona,” gwa realo Mkhize. – 
MAPHELO• NHI e letetšwe gore e ka ja mašeleng a go ka ba R256 bilione.
NHI e tla phethagatšwa ka moo go tletšego ka ngwaga wa 2026. Silusapho NyandaBasadi ba swanetše go yo dira teko ya dika tša kanke re dikliniking tša kgauswi, mophologi wa kankere ya popelo o dumela bjalo.
Zibulani Dlamini* (45) o boletše gore ge nkabe a be a na le tsebo ye ntši ka kankere, nkabe a ile a lekolwa e sa le ka pela.
“Ge o phela o ekwa bohloko ka mpeng o swanetše o yo lekolwa. Dika tše dingwe tša kankere ke go tšwa madi nakong ya/goba ka morago ga thobalano, go tšwa ditšhila ka nako yeo esego ya maleba, go bona lehlapo nakong yeo esego yona, gape le go bona lehlapo goo go lego bohloko kudu,” a realo, gomme ebile a lemoša gore mo basading ba bangwe dika tšeo ga di bonagale le gannyane, elego lona lebaka leo le bontšhago gore tekolo ya ka mehla e bohlokwa.
Go ya ka Mokgatlo wa tša Kankere wa Afrika Borwa (Cansa) kankere  ya popelo e hlolega ka diseleng tša karolo ya ka fase ya popelo yeo e kgokaganago le setho sa bosadi.
“Ke kankere ya bobedi yeo e tsebegago kudu yeo e hlaselago basadi ba Afrika Borwa, gomme gantšhi e hlolwa ke twatši ya  human papilloma virus, elego twatši yeo e tsebegago yeo e phatlalatšwago ke go kgomana ga matlalo, diela tša mmele le  thobalano," Cansa e boletše  bjalo wepsaeteng ya bona.
Go ya ka Cansa, go humanwa ka pela ga kankere ya popelo go kaonafatša dibaka tša kalafo yeo e atlegilego gomme go ka thibela phetogo ya disele ya mathomo gore di se fetoge kankere.
Dlamini o phekotšwe ka Moranang 2018 morago ga go ya kliniking ya gabo ka baka la bohloko bjoo a bego a bo kwa ka mpeng le lethekeng.
O boletše gore dipoelo tša gagwe tša teko ya dika tša kankere di tlile kgwedi morago ga fao gomme o ile a fetišetšwa bookelong bja kgauswi bjoo le bjona bo mo fetišeditšego Bookelong bja Dithuto tša Bongaka bja Nelson Mandela go la Mthatha, elego moo a boditšwego gore o na le kankere ya popelo.
“Dingaka di mpoditše gore ka baka la bošoro bja kankere, go tla ba kaone gore popelo ka moka e ntšhiwe go thibela kankere go kekela pele.”Dlamini o rile go hlokega lesolo la go ruta basadi ka ga kankere ya popelo, ka moo e amago basadi ka gona gape le gore ba ka hwetša thušo kae.
Dlamini o phethile ka gore, “Basadi bao ba nago le pelaelo ya gore se sengwe se ka ba se sa loka ka bona, ba swanetše ba nyake thušo ya tša maphelo ka pelapela.”
Zibulani Dlamini ga se leina la gagwe la nnete.Naa o be o tseba?Naa o be o tseba?4
Phato 2019  Kgatišo 1• Teko ya dika tša kankere ke mahala gomme e ka dirwa lefelong le lengwe le le lengwe la tlhokomelo ya maphelo ya motheo bjalo ka kliniki goba senthara ya tša maphelo ya setšhaba.
Balwetši ba kankere ya popelo mmogo le basadi bao ba nyakago tshedimošo ka botlalo ka ga bolwetši bjo ba ka ikgokaganya le ba Mokgatlo wa tša Kankere wa Afrika Borwa go  0800 22 66 22.