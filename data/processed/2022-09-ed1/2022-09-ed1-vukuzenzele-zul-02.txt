Yonga imali: Thenga impahla engenantela

Allison Cooper

Ngesikhathi ukukhu phuka kwezindleko zokuphila eNingizimu Afrika kusemahlombe ezakhamuzi, ikakhulukazi labo abaphuma emakhaya anemalingeniso encane, ungaqinisekisa ukuthi imali yakho yenza okuningi uma uthenga ukudla okungenayo intela.Izimpahla ezingenayo intela ukudla okuthile abantu abangeke bakhokhele intela uma bezithenga, lokho okusho ukuthi zithengiswa ngamanani aphansi. Abantu abathenga ukudla okufakwe ohlwini olungenantela bangathola okuthe xaxa ngemali yabo, okuzobasiza ukuthi bakwazi ukuthenga ukudla okunempilo.Ngokusho Kwabezibalo eNingizimu Afrika (i-Stats SA), ukudla kanye neziphuzo ezingebona utshwala (i-NAB) kubiza ama-8.6% ngaphezulu ngoNhlangulana kulo nyaka ukwedlula uNhlangulana wezi-2021.I-Stats SA sithe imikhiqizo yokudla ekhuphuke kakhulu isinkwa kanye nokusanhlamvu (okufaka impuphu), inyama kanye namafutha nowoyela – konke lokhu okungukudla okuyisisekelo emakhaya amaningi.Isinkwa nemikhiqizo esanhlamvana ikhuphuke ngama-11.2% kusukela ngoNhlangulana wezi-2021, kuya ku-8.4% ngoNhlaba kulo nyaka, ngesikhathi iNkomba Yamanani Abathengi (i-CPI) yenyuka nge-1.1%. Ukwenyuka kwanyanga zonke kwakungu-2.6%, okunoku khuphuka okubonakalayo kwamanani empuphu (5.2%), isinkwa esinsundu (3.2%) nemakharoni (3%). Ngaphezu kwalokhu, amanani enyama enyuka ngo-9.5% kusuka ngoNhlangulana wezi-2021 kuya kuNhlangulana wezi-2022, futhi okubiza kakhulu ngoNhlaba wezi-2022. Amafutha nowoyela kwenyuke unyaka nonya ka ngama-32.5%, uma kuqhathaniswa nama-26.9% ngoNhlaba uma kwenyuka i-CPI. Ukumba eqolo kwamafutha kabhekilanga, ikakhulukazi, kucindezela kakhulu izabelomali.
Yonga ngempahla engenantelaImpahla engenantela yethulwa nguhulumeni ngowe-1991 ukusiza ama khaya anemalingeniso encane. Kusukela yethulwa okokuqala, izinto eziningi zengeziwe ohlwini.NgokweSikhungo Esiqoqa Intela eNingizimu Afrika, ukudla okungenayo intela kukhokhiswa intela engu-0% – lokhu kusho ukuthi abantu bakhokha imali engaphansi ngo-15% kuloku kudla ngoba abayikhokhi i-VAT.Lokhu kudla kufaka phakathi:
• Isinkwa esinsundu• Ummbila owomile nerayisi lommbila• Uflawa wesinkwa esinsundu (ngaphandle kokolo)• Isitambu• Amaqanda • Izitshalo nezithelo• Ubhontshisi• Udali• Impuphu• Irayisi• Inhlanzi esethinini noma ekanini• Amafutha okupheka (ngaphandle kwamafutha e-olive)• Ubisi, ubisi oluphehliwe, ubisi oluyimpuphu kanye nemikhiqizo yobisi oluyimpuphu• Ukudla okusanhlamvu, okufana nophizi, ubhontshisi, amantongomane, njll.Ama-sanitary towels (ama-pads) nawo awanayo intela, nama-pads asetshenziswa abaqeda kubeletha kanye nama-panty liners. Abantu abadala kufanele babuze ezitolo zangakubo ukuthi ngabe akhona yini amanani aphansi enzelwe izaguga zempesheni, ngamalanga athile, ekudleni okukhokhela intela.
