Yolisa o tseleng ya katle- ho ka ho loha difaha

Dale Hes

LERATO LA bonono le ile la baka hore Fuma a qale kgwebo e atlehileng. Yolisa Fuma o tsamaile leeto le sa tlwae- lehang ho tloha ho
pheleng bofumeng Kapa Botjhabela, ho ya ho sibo- lleng lerato la bokgabi le bobetli mme ha jwale o se a nehelana ka dithupello tsa ho arolelana boitsebelo ba hae le basadi ba hlokang mesebetsi.
Fuma o hlahetse lekeishe-
neng le kantle ho Queenstown, Kapa Botjhabela, moo a neng a arolelana ntlo e nyenyane le ditho tse 15 tsa lelapa la ha bo. “ Lapeng ho ne ho sena tjhelete ya ho nkisa sekolong. Hobane ke sa ruteha, ke ile ka tlameha ho fumana mokgwa o mong wa ho iketsetsa lekeno,” ho rialo Fuma.
O ile a nka nako e ngata a
ithuta ho loha ka dikrotjhe mme morao a fallela Motse Kapa ho ya dula le ausi wa hae. Ke moo Fuma a ileng a ithuta ho etsa dihlahiswa tsa difaha,
mme a boela a fallela Paarl ho ya batla makgulo a matala. “Ho ne ho na le batho ba ba- ngata ba batlang dihlahiswa tsa difaha. Ka hoo ke ile ka she- bisisa dihlahiswa tsa difaha tse mmalwa mme ka di arohantsha hanyane-hanyane ho bona hore na di entswe jwang. Ke moo ke ileng ka ithuta ho etsa dihla- hiswa tseo e leng tsa ka mme ka qala ho di rekisa Setsing sa Ikwezi Paarl,” o rialo.
Fuma e ne e le e mong wa
bahlahisi ba 20 ba thuthuhang ba bobetli ba ileng ba kge- thwa ke Masepala wa Lehae wa Drakenstein le Mokgahlo wa Lehae wa Bohahlaudi wa Drakenstein (DLTA), ho ya lenaneong la matsatsi a mane a boikwetliso ka Institjhute ya Meralo le Bobetli (CDI).
Lenaneo lena le ile la ruta
bankakarolo ho hlahisa me- hlala ya dihlahiswa tse ikama- hantshang le dimaraka tse tla thusang dibetli ho ntshetsapele dikgwebo tsa bona. “Boikwetliso bona bo ile ba re
ruta ho qala meralo ya rona ya kgwebo. Ke leboha ho mene- hane ka monyetla ona, ka ha ke tla kgona ho hodisa kgwebo ya ka,” ho hlalosa Fuma.
Dihlahiswa tsa hae tsa difaha le tsa dikrotjhe di se di rekilwe ke bareki ba bohole ba Jere- mane le Sweden.
“Ho ne ho le boima ka dinako tse ding, empa ka tshehetso ya CDI le masepala, ke ile ka kgo- na ho iketsetsa tjheletenyana le ho hlokomela bana ba ka ba bane. Boholo ba ditoro tsa ka di a phethahala,” ho rialo Fuma. Yolisa o nkile qeto ya ho feti- setsa tsebo le boitsebelo ba hae ho basadi ba hlokang mesebetsi sebakeng sa ha bo, hore ba tle ba kgone ho qala ho iketsetsa lekeno leo ba le hlokang ho tshehetsa malapa a bona.
“Ha jwale ke rupella le ho
kwetlisa basadi ba bararo ba hlokang mesebetsi ntlung ya ka. Ke tshepa hore haufinyana ke tla kgona ho ba fa mosebe- tsi kgwebong ya ka,” ho rialo Fuma.