Lekunutu la Ngaleka la male- pa a kgwebo e phomellang

Hlengiwe Ngobese

Ha Ntombifikile Nga- leka a ne a qala ho lema meroho jare-
teng ya hae o ne a sa tsebe hore ka letsatsi le leng o tla be a e na le kgwebo ya temo e fepelang mabenkele a naheng le merero ya phepelo ya dijo dikolong.
Ngaleka (67) o tswa KwaXolo, Port Shepstone, KwaZulu-Natal. O lema sepinitjhi, khabetjhe, dihwete, tamati, eie, dinawa tse sootho le dipanana. Kgwebo ya hae e ile ya hlola kgau ya mohlahisi wa dijo ya hlwahlwa nakong ya Dikgau Tsa Bahwebi ba Basadi tsa Lefapha la Temo- thuo la KwaZulu-Natal ka 2016. Ngaleka o itse ha a qala ho lema meroho, o ne a batla ho thusa lelapa la hae ho fumana dijo tse foreshe empa lerato la hae le ile la mosusumeletsa ho kena kgwebong. O se a bile a file basadi ba babedi ba motseng mesebetsi ya ho sebetsa polasing ya hae.
“Ha jwale ke ntse ke lema
dihlahiswa tsa ka dihektareng tsa mobu tse pedi empa ha di a
lekana. Batho ba batla meroho ya ka hobane ha ke sebedisi menontsha ya dikhemikhale.
Ke sebedisa bolekwe bo tswang masakeng a dikgomo,” o rialo. Ngaleka, titjhere ya mehleng,
o itse esale a ena le lerato la ho lema a sa sebetsa e le titjhere sekolong se Tlase sa Gcilima. “Ke ne ke tjhaisa sekolong e be ke fetela masimong. Ke ne ke rata ho ja dijo tse kwenneng
