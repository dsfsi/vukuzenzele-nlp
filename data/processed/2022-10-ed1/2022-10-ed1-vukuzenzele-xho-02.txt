Utywala bungayonakalisa impilo yomntwana wakho ongekazalwa

vukuzenzele unnamed

Abasetyhini abakhulelweyo banoxanduva lokungaseli kuba utywala bunokubangela imeko echaphazela ukukhula komntwana ngelixa esese siswini. Oku kuthethwe nguSe kela Mphathiswa weSebe loPhuhliso loLuntu, u-Hendrietta Bogopane-Zulu, osandul' ukuphehlelela inkqubo exhasa ukulwa ne-9-9-9 Foetal Alco hol Spectrum Disorder  (i-FASD). Iinjongo zeli phulo kukukhuthaza nokufundisa uluntu ukuba luncedise ekukhuseleni iintsana ezingekazalwa, ingakumbi abasetyhini abakwiminyaka yokuzala, libafundisa ngo bungozi bokusela utywala ngethuba bekhulelwe okanye bencancisa. “Kubalulekile ukuba onke amanina akhulelweyo kunye nabo banqwenela ukubeleka abantwana abasempilweni bangaseli tywala. Umonakalo owenziwe yi-FASD usisigxina kwaye awubuyiseleki mva, abantwana abazelwe bekule meko baneengxaki ngokwa semzimbeni nasengqondweni,” utshilo uSekela Mphathiswa u-Bogopane-Zulu kumsitho wokuphehlelela eli phulo. Wongeze ngelithi uMzantsi Afrika waziwa njenge lizwe elinengxaki yokusela, ukwelona zinga liphezulu lokusela utywala emhlabeni wonke jikelele. Njengenxalenye yephulo le-9-9-9 FASD, uSekela Mphathiswa u-BogopaneZulu kutsha nje utyelele iindawo ezohlukeneyo zelizwe, efundisa amanina ngobungozi bokusela  utywala ngethuba ekhu lelwe.  Ngethuba ebese-Boitekong e-Rustenburg eMntla Ntshona, uxelele abahlali ukuba liyakhwanxhisa izinga lokuselwa kakhulu kotywala kule lokishi. Owasetyhini oneenyanga ezine ekhulelwe nokwangumhlali wase-Boitekong, u-Basetsana Tlalang (28), obezimase elinye lala ma phulo, uthi wayeka kwaphela ukusela utywala emva kokuva ukuba ukhulelwe kwaye uthi uhamba iiseshoni ezifundisa ngolwazi lwangaphambi kokubeleka ekliniki. Ubongoze nabanye oomama abakhulelweyo ukuba bayeke kwangoko ukusela utywala nokusebenzisa iziyobisi xa befumana iindaba zokuba bakhulelwe. USekela Mphathiswa ulumkise ngelithi akukho nyango lukhethekileyo olujongene nezifo ezinxu lumene notywala – inye qha indlela yokuthintela  le ngxaki, kukuyeka iziselo ezinxilisayo ngelixa umntu ekhulelwe. Ukhuthaze abasetyhini abakhulelweyo abanengxaki yokungakwazi ukuyeka ukusela ukuba batyelele ikliniki ekufutshane nabo ukuze bafumane uncedo. 