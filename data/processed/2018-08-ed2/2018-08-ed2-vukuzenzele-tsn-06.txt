Sephiri sa ga Ngaleka mo kgwebong e e golang

Hlengiwe Ngobese

Fa Ntombifikile Ngaleka a simolola go jala mero- go mo jarateng ya ga-
gwe o ne a sa akanye gore letsatsi lengwe o tla be e le mong wa kgwebo ya go lema eo e rekisetsang mabenkele a selegae le disekema tsa dijo tsa sekolo.
Ngaleka (67) o tswa kwa KwaXolo kwa Port Shepstone, KwaZulu-Natal.
O lema sepinitšhi, khebetšhe, digwete, ditamati, dieiye, di- nawa le dipanana. Kgwebo ya gagwe e fentse motlhagisi yo o kwa godimo wa temo ya dijo ka 2016 ka nako ya kabelano ya Dikgele tsa Mogwebi wa Mosa- di tsa Lefapha la Temothuo la kwa KwaZulu-Natal.
Ngaleka o rile fa a simolola
go jala merogo, o ne a batla go thusa balolapa lwa gagwe go ja dijo tse di foreše fela lerato la gagwe la mo tsenya mo kgwe- bong. Gape o thapile bomme ba babedi ba fa motseng go dira mo polaseng ya gagwe.
“Ga jaana ke jala dimela tsa me mo diheketareng di le pedi tsa lefatshe mme ke tse dinnye. Batho ba batla merogo ya me gonne ga ke dirise menontsha e e nang le dikhemikhale. Ke dirisa motshetelo go tswa kwa masakeng a dikgomo.” a rialo. Ngaleka yo e neng e le moru-
tabana o rile o nnile le lerato la go lema fa a ne a santse e le morutabana kwa sekolong se se potlana sa Gcilima.
“E ne e re fa ke tswa sekolong ke bo ke fetela kwa masimong. Ke ne ke rata dijo tse di itekane-ntseng. Fa ke tsena mo dingwa- geng tsa go rola marapo se ke neng ke batla go se dira ka nako ya me e ne e le go lema.
“Ke simolotse ka sepinitšhi, khebetšhe le bete le go di reki- setsa kliniki ya fa motseng.
Letsatsi le letsatsi ke ne ke boa ka thoto ya me e rekilwe yotlhe. Seno se ne sa nthotloetsa go jala tse dingwe gape.”a rialo.
Ngaleka o tlhalosa gore go lema merogo go na le dikgwe- tlho tsa yona.
“Balemi ba le bantsi ga ba rate go lema merogo gonne maemo a bosa a tlhoka go nna a itekane- tse. Ga a tshwanela go nna tsididi kgotsa mogote,” a rialo. Ka morokotso o Ngaleka a o kokoantseng go tswa mo kgwe- bong ya gagwe o rekile diheke- tara di le tharo tsa lefatshe fao a tla jalang ditlhare tsa tee. “Gape ke setse ke bone mma- raka fao ke tla rekisang ditlha- re tseno tse di kgethegileng.
Ditlhare tsa tee di dira dioli tse
di botlhokwa tseo di fodisang mathata a letlalo a a jaaka diso”. Ngaleka o rotloeditse bomme go tsena mo kgwebong ya go lema bogolosegolo ka e na le ditshiamelo tse dintsi.
“O ka simolola o lema mo jarateng ya gago mme mo tsamaong ya nako wa godi- sa kgwebo ya gago. Lefa- tshe le tletse ka ditšhono tse di siametseng bomme.”