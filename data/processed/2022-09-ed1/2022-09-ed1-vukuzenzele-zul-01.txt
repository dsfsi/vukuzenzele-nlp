Ukudla kwesiZulu kubeke indawo yokudlela yaseKapa ebalazweni

Owen Mngadi 

Ngokusebenzisa ukudla kwesintu ukubonisa uku-zigqaja ngesiko lakhe, umnikazi wendawo yokudlela uMmabatho Molefe usebeke indawo yakhe yokudlela, i-Emazulwini, ebalazweni lomhlaba emva kokuthi ifakwe ohlwini lwe50 Next. Lolu hlu lunamagama angama-50 abapheki abaphambili bomhlaba, aba-nekhono lokuthi langa linye bangene ohlwini Lwezindawo Zokudlela Zomhlaba ezingama-50 ezihlonishwayo.UMolefe (27) wasungula indawo yakhe yokudlela yesiZulu yesimanjemanje eKapa eV&A Water-front’s Makers Landing ngowezi-2020, emva koku-lahlekelwa ngumsebenzi embonini yezitolo zokudlela ngenxa yobhubhane lwe-COVID-19. Uthi ukudla kwakhe kuthole ugqozi indlela akhuliswa ngayo KwaZulu-Natali lapho ugogo wakhe wayejwayele ukupheka ukudla kwesintu. Ukholwa ukuthi lokhu kumsebenzele futhi kumsizile wagqama kwabanye emncintiswaneni we-50 Next.UMolefe uthi i-Emazulwini, isizidonsele amehlo abantu baseNingizimu Afrika futhi nezivakashi zaphesheya kwezilwandle zimagange ukunambitha ukudla kwakhe kwesiZulu. I-Makers Lan-ding, okuyindawo ebonisa ngokudla namasiko aseNingizimu Afrika, indawo enhle kakhulu ukuthi ase-benzele kuyona, kusho yena.I-Emazulwini inezigabaeziyisikhombisa ohlwini lwe-zidlo, nazo ezishintshwayo ngezikhathi zonyaka. Ukudla kukaMolefe kuphakwa kahle, futhi kunokudla oku-fana neSijingi – okuyithanga elibondelwe ngempuphu, ithanga elithosiwe, ujeli wepentshisi kanye noice cream webhotela elinsundu; Isibindi neshakalaka – isi-bindi senkomo esithoswe ngebhotela,  ishakalaka ephekwe ngodali ophuzi nomhluzi wo-anyanisi; kanye neqanda, isibindi noshatini  – i-tartlet enotamatisi othosiwe,izibindi zenkukhu kanyenokhilimu weqanda onomqwebu.
“Uma ufika eKapa, kungenzeka ungatholi ukuthi kahle kahle iNingizimu Afrika iyizwe elinjani, ngakho-ke ngathatha isinqumo sokuthi ngibe yimina ngokudla kwesintu ukuze ngizo-bonisa izivakashi ukuthi sidla ini. Njalo ekuseni ngizitshela ukuthi ngilandisa ngobumina; indlela mina engichaza ngayo ukuthi kuyini ukudla kwesiZulu. Ngiyathemba ukuthi abantu bazokwamukela njengoba kunjalo. Siyathemba ukwenyusa izinga lokudla okwejwayelekile sikubeke emgangathweni.
IKapa inabantu abehluka hlukene, ngaphandle nje kwezivakashi eziphuma emazweni; bonke bathola ithuba lokufunda ngokudla kwesiZulu,” kusho yena.
Izindawo zokudla ezingama-50 Eziphambili Emhlabeni Kwaba yindlela yokupheka ukudla kwesintu ngendlela yesimanjemanje okwamubeka ohlwini lwe-50 Next, unyaka nonyaka olubu ngaza abantu abangama 50 abaneminyaka engapha nsi kwama-35 ubudala abenza ezibukwayo enkundleni yezokudla emhlabeni jikelele. Umnci ntiswano uvumela laba bapheki abahamba pha mbili abasebancane ukuthi baqhakambise ngokudla kwabo emhlabeni.UMolefe uhambele umcimbi wokunikezwa kwemiklomelo ngoNhla ngulana e-Bilbao, e-Spain, futhi uthi kwakungusuku olukhuthazayo kakhulu lokuxoxa nezinye izingcwe ti zabapheki.“Ngibe nenhlanhla ukuthola abantu abaphu ma kulo lonke leli lizwe futhi bayoyonke iminya ka yobudala ukuthi beze bazothokozela ukudla kwethu. Abantu banokungaluthandi usu namathumbu (ezangaphakathi zesilwane ezidliwayo) futhi ngifuna ukubabonisa ukuthi uma ukupheka ngendlela ekahle, kunga nambitheka kamnandi njengenye inyama. Ngifuna futhi ukugqugquzela ukuthi isilwane sidliwa kusuka ekhanda kuya emsileni, ukuze ngizoqhubela phambili le ndlela yokudla,” kusho uMolefe.I-Emazulwini iphinde yahlabana ngesicoco se-African Restaurant of the Year emcimbini waminyaka yonke wesine we-Luxe Restaurant Awards phambilini kulo nyaka.
UHlelo Lokwakha Kabusha Nokuvuselelwa Komnotho I-Emazulwini iqashe abantu abane futhi uMolefe unezinhlelo zokukhulisa ibhizinisi lakhe. Uthi ingcebo yamagugu aseNingizimu Afrika iyona eludobo lwezivakashi.Njengengxenye yoHlelo Lokwakha Kabusha Nokuvuselelwa Komnotho, uhulumeni usekhethe umkhakha wezokuvakasha njengomunye odinga ukungenelela futhi ohamba phambili ekuvuselelweni komnotho. UMnyango Wezokuvakasha, umkhakha ozimele kanye nabanye ababambiqhaza babambisene ukusungula uHlelo Lokuvuselela uMkhakha Wezokuvakasha, oluzosiza ukuqhamuka neqhingasu lokusebenzisana phakathi kukahulumeni kanye nemboni ukuze kuzoqinisekiswa indlela engcono yokuphathwa kwezivakashi. Lokhu kuzokwenzeka ngokwethulwa kwama-e-visa, ukugqugquzela ukuphepha kwezivakashi kanye nokwenza lula ukuthi labo abasingathe izivakashi bathole izi mvume.