
I-Central Application Clearing House (i-CACH) Yowezi-2018

vukuzenzele unnamed

Iyini i-Central Application Clearing House?
Central Application Clearing House, ebizwa ngokuthi yi-CACH, umzamo wesikhashana woMnyango Wemfundo Ephakeme Nokuqeqesha yasungulwa uMnyango Wemfundo Ephakeme Nokuqeqesha ukuze isize abafundi abafuna izikhala zokufunda ezikhungweni zemfundo ephakeme abafisa ukungena oHlelweni LweMfundo Elandela
Ukuqeda Isikole Nokuqeqeshwa (i-PSET) kodwa kungenzeka ukuthi ibhekene nesimo lapho:
Befake isicelo kusenesikhathi ezikhungweni zemfundo abazikhethile kodwa izicelo zabo zachithwa, manje osekuphele isikhathi sokubhalisa kwesinye isikhungo.
Labo abazoba ngabafundi abangasifakanga isicelo ngoba bengakwazanga ukuthola imiphumela edingekayo kuBanga
le-11 ukuze babhalise kodwa bathole ukuthi imiphumela yabo yeBanga le-12 iyahlangabezana nalokho okudingekayo ukuze babhalise.
Abangazange basifake isicelo ngesikhathi ngenxa yesizathu esithile noma abangazange basifake nhlobo isicelo.
Abangazi nhlobo ukuthi bazofundani lapho beqeda umatikuletsheni.
Abazi kancane ngalokho abafuna ukukufunda kodwa abangenasiqiniseko ukuthi ingabe lo mkhakha ubalungele na.

Imisebenzi ehlinzekwa i-CACH
Izicelo zamathuba okufunda e-PSET (emanyuvesi, emanyuvesi Obuchwepheshe, emakolishi emfundo yezobuchwepheshe namakhono emisebenzi kanye nokuqeqeshwa kanye ne-Sector Education and Training Authorities).
Ulwazi mayelana nosizo lwezimali (Ulwazi lwe-NFSAS).
Imisebenzi yokuthuthukisa amakhono omsebenzi (ukwelulekwa, ulwazi, iseluleko kanye nokuhlelela umsebenzi/ulwazi ngalokho ongakukhetha maqondana noxhaso kanye nokuthola imali yokufunda).
Ukwesekwa kwabafundela imisebenzi yezandla (Isikhungo Sokweseka Ukuthuthukiswa Kwemisebenzi Yezandla Kuzwelonke).

Imisebenzi ye-CACH iqala ngomhla ka 3 kuMasingana 2018, ezinsukwini ezimbalwa kusanda kuphuma imiphumela yokuhlolwa ye-NSC futhi izosebenza kuze kube sekupheleni kukaNhlolanja 2018.

I-CACH isebenza kanjani?
Isigaba 1: Abafundi abangasitholi isikhala ezikhungweni abafake izicelo kuzo, noma abafuna amathuba okufunda e-PSET, bangaxhumana ne-CACH kunombolo yamahhala (0800 356 635), iwebhusayithi (www.dhet.gov.za) noma ngomyalezo we-SMS ojwayelekile (thumela igama nge-SMS ku 49200) noma bangabhalisa online. Eminye imininingwane ungayithola ekhasini labo le- Facebook (CACH_SA).
Isigaba 2: Ama-ejenti azoshayela umfundi, ofuna isikhala sokufunda esikhungweni semfundo ephakeme, ucingo mahhala, ngokusebenzisa isikhungo sezingcingo, kubhaliswe nemininingwane kusizindalwazi se-CACH, kuhlonzwe umkhakha umfundi awubhalisele kanye nesifundazwe afisa ukufunda kuso.
Isigaba 3: Imininingwane eqondene nomfakisicelo kanye nemiphumela kamatikuletsheni kuzoqinisekiswa futhi kudluliselwe esikhungweni semfundo ephakeme nokuqeqesha ngokuzenzakalela ukuze mhlawumbe umfundi abhaliswe noma
afakwe esikhungweni.
Isigaba 4: Imisebenzi ye-CACH izoqinisekisa imininingwane yomfundi futhi iyidlulisele ezikhungweni ezisenezikhala. Lapho kukhona izikhala, abafakisicelo behlangabezana
nakho konke okudingekayo, kuzoxhunywana nezikhungo ngqo.

Amaphuzu okumele Aqashelwe
I-CACH ayikwazi ukuqinisekisa umfakisicelo ukuthi uzosithola isikhala.
I-CACH ayikwazi ukubona ukuthi isikhungo sizomthinta nini umfakisicelo ukuze mhlawumbe athole isikhala.

I-CACH isiza abafakisicelo abangenasiqiniseko sokuthi bafuna ukufundani noma labo abangahlangabezani nalokho okudingekayo ukuze bangene Ohlelweni i-PSET?
Imisebenzi ye-CACH isebenza ngokubambisana neSikhungo Sokuthuthukisa Imisebenzi Kuzwelonke (i-NCDS) esiza ngokuhlinzeka ngolwazi lwezemisebenzi olunzulu kanye neseluleko mayelana:
Imisebenzi kanye nemikhakha efundwayo
Ukukhetha isifundo.
Ulwazi ngokuhlola kokuchibiyela.
Ukulungiswa kwemiphumela yakamatikuletsheni.
Amathuba okufunda ahlinzekwa uhlelo lwe- PSET.
Izindlela ezingakhethwa zoxhaso kanye nosizo lwezezimali.
Ulwazi ngezinqubo zesicelo kanye nezinsuku zokuvala.
Ukufakwa kwesicelo kwengxenye yesibili yonyaka kanye nezinsuku zokubhalisa.
Noma ubani onentshisekelo emisebenzini ehlinzekwe ama-CDS angaxhumana nophiko lwezosizo lwe-CDS ngokusebenzisa izinkundla ezilandelayo:
Thumela umbuzo wakho nge-SMS noma uthumele umyalezo othi “please call me” ku: 072 204 5056, noma
Shayela u: 086 999 0123, okuyinombolo ehlanganyelwayo, kusukela ngoMsombuluko kuya kuLwesihlanu phakathi kwehora lesi-8 ekuseni nelesi-4:30 ntambama,
Thumela i-imeyli ku:
careerhelp@dhet.gov.za
Vakashela amahhovisi ethu ku: 123 Francis Baard Street, Pretoria.
Ku-Facebook ku:
www.facebook.com/careerhelp, noma
Ku-Twitter ku:
www.twitter.com/rsacareerhelp

Amathuba okuxhaswa uhulumeni ngemali yokufunda?
Kunamathuba ahlukahlukene atholakalayo Isihambeli okuxhaswa ngemali ukuze ufunde esikhungweni semfundo ephakeme, ahlinzekwa: uHlelo loMfundaze i-Funza Lushaka , uHlelo Lokusiza Abafundi Ngemali Yokufunda (i-NSFAS)e, uHlelo Lokuthola Imfundo Lwabantu Basemakhaya, uMnyango
Wezokuthuthukiswa Komphakathi, uMnyango Wezesayensi Nezobuchwepheshe kanye noMnyango Wezempilo.

Ngubani okufanele afake isicelo sozizo lwezimali?
Abafundi baseNingizimu Afrika abangathanda ukufunda ezikhungweni zemfundo ephakeme nokuqeqesha bayamenywa ukuthi bavakashele amaHhovisi Osizo Lwezezimali esikhungweni abazikhethele sona.