Indlela Yekonga Emanti

More Matshediso

Kuphakela emanti ngalokutsembe kile ngibomasipala kute afike kuyo yonkhe imindeni eNingizimu Afrika kuku-68% kuphela, nanoma kunemitamo leyentiwe Litiko Letemanti Netekutfutfwa Kwendle kucedza kusalela emuva ekuphakeleni emanti kuleminyaka leyengcile.
Lisekela Lendvuna Yetemanti Netekutfutfwa Kwendle David Mahlobo utsi loku kubangwa ngilesakhiwonchanti lesesi-gugile, kungasebenti kahle nekunganakekelwa kwemitfombo yemanti, kanye nekungahlangani kahle emkhatsini kwetinhlelo tetetindlu kanye nekwemiklamo yamanje yekutfutfukisa sakhiwonchanti. “Kuyintfo lekhatsatako kutsi kuphakelwa kwemanti ngalokutsembekile kukhombisa timphawu tekunci-pha,” usho njalo. Njengelive lelingenawo emanti, iNingizimu Afrika ihlelenjiswe yaba kundzawo ye-30 yemave langenamanti emhlabeni wonkhe. Emanti lamanyenti alelive atfolakala nakuna litulu, kodvwa ngenca yalelinani lelatiwako lemvula lelinciphe nge-40% kunaleyo leyisilinganiso semnyaka yemhlaba, lelive livamise kuhlala lihlaselwa somiso. Nanoma kunjalo, litiko linetindlela letiticwayiso letibekelwe wena tekonga emanti.
 Tindlela tekonga emanti ekhaya noma ebhizinisini lakho • Vala imphompi uma ugeza buso, uchubha ematinyo noma ushefa. • Kusebentisa ishawa sikhatsi lesimizuzu lesihlanu ngelusuku kunekutsi ugeze ebhavini, konga emanti langafika kumali-tha la-400 ngeliviki. • Kugeza eshawa kungatsatsa emalitha emanti langafika ku-20 ngemzuzu, kantsi kugeza ebhavini kungatsatsa emanti lasemkhatsini kwemalitha la-80 kuya kula-150 ngaleso sikhatsi kuphela. Uma ukhetsa kugeza ebhavini, ungaligcwalisi.• Gwema kuflasha emanti emthoyi kungenasidzingo. Lahla emathishu, tinambu-tane naletinye tintfo longa-satidzingi etibini kunekutsi utilahlele emthoyi. Ngaso sonkhe sikhatsi uma ufla-sha umthoyi, usebentisa emanti lamalitha la-12. • Lungisa umthoyi lovutako uma ungenti njalo utawu-mosha emalitha emanti langafika ku-100 000 ngemnyaka. • Sebentisa “emanti langcoli-le” — emanti lasasebentile lasele uma ugeza ebhavini, emishinini yekuwasha kanye nakuleminye imitfombo lephephile kuflasha umthoyi wakho. • Ungayigcwalisi ngalokwecile noma ungayiwashi ngalokungenasidzingo  indzawo yakho yekubhu-sha. • Ungagcwalisi emanti emagedleleni kodvwa awanele kufeza tidzingo takho. Loku futsi ku-takongela nagezi. • Sebentisa libhakede kune-kutsi usebentise litfumbu lemanti kuhlanta imoto yakho. Uma kufuneka usebentise litfumbu, sebentisa sipreyi lesingasebenta kuvala emanti ngesikhatsi uwasha imoto. Kusebentisa litfumbu lasengadzini kungatsatsa emanti langafika kumalitha emanti la-30 ngemzuzu. • Balimi kufuneka bacinisekise kutsi imitsi yekubula-la tinambutane ayifinyeleli emitfonjeni yemanti naku-mifudlana. • Bantfu labahlala etindzaweni tasemakhaya akufu-neki basebentise umfula noma ludvonga lemfula kutikhulula.  Engadzini• Hlala njalo unisela titjalo takho ekuseni kakhu-lu noma ntsambama, ngalesikhatsi emazinga ekushisa sehlile. • Sonkhe sikhatsi uma ubilisa licandza, wabeka kahle emanti uma sapho-lile unisele ngawo titjalo takho. Titawutfola umsoco lophuma kulamagobolo-ndvo elicandza. • Emanti labuya kuluphahla lwendlu angagcinwa kahle emathangini, asebente kunisela titjalo.• Sebentisa “emanti langcolile”— emanti lasase-bentile labuya emabha-vini ekugeza, emishinini yekuwasha nakuleminye imtfombo lephephile – kunisela ingadze yakho.