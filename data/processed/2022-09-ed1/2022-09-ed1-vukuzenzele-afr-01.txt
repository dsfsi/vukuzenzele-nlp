Zoeloe-geïnspireerde kos maak Kaapstadse restaurant bekend

Owen Mngadi 

Deur trotsheid te toon in haar erfe-nis by wyse van tradisionele kos, het die restaurateur Mmabatho Molefe haar eie restau-rant, Emazulwini, op die wêreldkaart geplaas nadat dit ingesluit is in die 50 Next-lys. Hierdie lys bevat 50 van die wêreld se mees opwindende sjefs wat die potensiaal het om eendag die lys van die wêreld se 50 beste restaurante te haal. Molefe (27) het haar moderne Zoeloe-restaurant by die V&A Waterfront’s Makers Landing-ruimte in Kaap-stad in 2020 gevestig nadat sy haar werk in die restaurantbedryf verloor het weens die KOVID-19-pandemie.Sy sê haar cuisine isgeïnspireer deur haar grootwordjare in Kwa-Zulu-Natal, waar haar ouma vir hulle tradisionele kos gekook het. Sy glo dit het in haar guns getel en haar gehelp om uit te staan in die 50 Next-kompetisie.Molefe sê Emazulwini, wat losweg vertaal kan word as “die hemele”, het belangstelling ontlok van Suid-Afrikaners sowel as internasionale besoekers wat opgewonde is om haar 
Zoeloe-geïnspireerde kos op die proef te stel. Makers Landing, wat ’n spilpunt vir Suid-Afrikaanse kos en kultuur is, is die perfekte venue vir haar, sê sy. Emazulwini bied ŉ sewegang-vaste spys-kaart wat elke seisoen verander. Molefe se kos word pragtig voorgesit en sluit geregte in soos Isijingi – pampoenpap, geroosterde pampoen, 
perskejel en bruinbotter roomys; Isibindi nechakalaka – botterbedruipte beeslewer, geellensie-chakalaka en uie-jus; en Iqanda, Isibindi noshatini – ‘n tertjie met geroosterde tamatie-atjar, hoenderlewer en biltonggerookte eiergeelroom. “Wanneer jy Kaapstad besoek, mag jy dalk nie ŉ ware refleksie van Suid-Afrika kry nie, so ek het besluit om getrou aan myself te bly met tradisionele kos om aan besoekers te wys wat ons eet. Ek vertel elke oggend my storie aan myself; my interpretasie van wat Zoeloe-kos is. Ek hoop mense aanvaar dit vir wat dit is. Ons streef daarna om gewone disse te verhef tot die uitsonderlike. Kaapstad het ŉ diverse bevolking bo en behalwe internasionale toeriste; hulle kry almal te doen met Zoeloe-kos,” sê sy.Die wêreld se 50 beste restaurante  Die manier waarop Molefe tradisionele kos gemoderniseer het, is wat aan haar ŉ plek op die 50 Next-lys besorg het, wat elke jaar 50 mense onder die ouderdom van 35 vier wat die wêreldwye kostoneel help vorm. Die kompetisie stel hierdie briljante jong sjefs in staat om hul kookkuns aan die wêreld ten toon te stel. Molefe het die toekenningsgeleentheid in Junie in Bilbao, Spanje bygewoon en sê dit was ŉ inspirerende dag vol gesprekvoering met ander smulpape. “Ek was gelukkig dat mense van regoor die land en van alle ouderdomme gekom het om ons kos te geniet. Mense is bevooroordeeld oor afval (die inwendige organe van ŉ dier wat vir geregte gebruik word) en ek wil vir hulle wys dat as jy dit reg gaarmaak, dit net so heerlik kan smaak as enige ander vleissnit. Ek wil ook ŉ kop-tot-stert-benadering tot voedsel volg as kampvegter vir ŉ volhoubare manier van eet,” sê Molefe.Emazulwini het ook die Afrika-restaurant van die Jaar-titel gewen by die vierde jaarlikse Luxe Restaurant Awards vroeër vanjaar.
Ekonomiese heropbouen herstelplan Emazulwini verskaf werk aan vier mense en Molefe het planne om haar besigheid uit te brei. Sy sê dat Suid-Afrika se ryk erfenis ŉ toeriste-trekpleister is. As deel van die ekonomiese heropbouen herstelplan het die regering die toerismesektor geïdentifiseer as een van die kritiese ingrypingsareas en ŉ sleutelaandrywer van ekonomiese herstel. Die departement van toerisme, die privaatsektor en ander belanghebbendes het saamgespan om die toerisme-sektorherstelplan saam te stel, wat sal help om strategiese vennootskappe tussen die regering en die bedryf te vestig om beter besoekerservaringe daar te stel. Dit sal gedoen word deur die bekendstelling van e-visas, die bevordering van toeriste-veiligheid en deur dit makliker te maak vir toeroperateurs om lisensies te bekom.