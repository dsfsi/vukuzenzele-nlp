

==================================================================================================================

Page:2

Vuk’uzenzeleTemoho ya mofetshe wa molomo wa popelo nako e sa le teng e baballa bopheloNHI: Re haufi le ho fihla tshebeletsong e akaretsang bohle ya bophelo bo botleHO TLOHA QALONG YA DILEMO TSA BONA TSE 20, basadi ba lokela ho hlwediswa kgafetsa sesading e le ho hlokomela haeba mofetshe wa molomo wa popelo o lemohuwa pele ho ka ba boima ho o phekola. Ona ke molaetsa o lebiswang basading nakong ya Kgwedi ya Lwetse ya Tlhokomediso ya Mofetshe wa Molomo wa Popelo.
Molawana o e leng se baka o letetswe wa Inshorense ya Naha ya Bophelo bo Botle (NHI) o ile wa phatlalatswa semmuso ke Palamente – ho bulela setjhaba monyetla wa ho ba le seabo le ho ikakgela ka setotswana.
Ho phatlalatswa ha Molawana ona ho atametsa Afrika Borwa ho sephetho sa yona sa ho sebedisa NHI.
Molawana ona o ile wa saenelwa ke Letona la Bophelo bo Botle, e leng Ngaka Zweli Mkhize, mme o ile wa ananelwa ke Kabinete ka Phupu.
Ka tshebediso ya NHI, mmuso o batla ho phethahatsa tshwanelo ya ona ya molao wa motheo e le ho fana ka tlhokomelo ya bophelo bo botle e akaretsang bohle ya boleng bo phahameng jwalokaha e lebele tswe ho Karolo ya 27 ya Molaotheo le Diphetho tse Tshwarellang tsa Ntshetsopele tsa Ditjhaba tse Ko paneng.
NHI e reretswe ho etsa bonnete ba hore baahi ba Afrika Borwa, baahi ba nako tsohle, baphaphathehi, batshwaruwa, baahi ba dinaha tse ding ba leng ka naheng ya rona esita le bana bohle ba tla fumana tlhokomelo ya motheo ya bophelo bo botle.
Ditsi tsa tlhokomelo ya motheo ya bophelo bo botle jwaloka ditleliniki kapa dingaka tsa tshebeletso ya bo phelo bo botle ka kakaretso e tla ba bona ba pele ba ka bona o tla fihlella tlhokomelo ena ya bophelo bo botle.
Phumantsho ya ditshebeletso tsa bophelo bo botle e tla ba mahala dibakeng tsa tlhokomelo ya bophelo bo botle.
Letona Mkhize o ile a re: “E se e le nako e telele tshebetso ya rona ya tlhokomelo ya bophelo bo botle e  etswa ka tsela e sa tshwarelleng le ka tsela e senang molemo. Tshebeletso ya setjhaba ya tlhokomelo ya bophe lo bo botle e nka karolo e kgolo ya mathata a malwetse mona naheng ena, e leng ho hlokomela 84% ya setjhaba sa heso ha ka lehlakoreng le leng e na le mehlodi e fokolang ho feta ya tshebeletso ya poraefete ya bophelo bo botle e sebeletsang 16% feela ya setjhaba”.
NHI e batla ho latela mehlala ya dinaha tse kang Borithane le Japane tseo le tsona di sebedisitseng ntho e tshwanang le hona.
NHI e sebetsa jwang?Ka ho sebedisa NHI, mokudi o tla ngodiswa e le mosebedisi. Basebe disi ba tla tshwanela ho ikopanya le disebediswa tsa motheo tsa tlhokomelo ya bophelo bo botle jwaloka tleliniki kapa ngaka ya tshebeletso ya bophelo bo botle ka kakaretso e leng bona ba pele ba tla tlameha ho etelwa hore o fumane tlhokomelo ya bophelo bo botle.Ha o se o le mo bona, ngaka ya tlhokomelo ya bophelo bo botle e tla etsa qeto ya boemo ba tlhokomelo e tshwanelehang bakeng sa mokudi bakeng sa kalafo e tswelang pele.
Bakudi ba tla alashwa mahala empa haeba mokudi a ikopanya le setsebi sa tsa bophelo bo botle ka boyena ka ho otloloha, ba tla lahle helwa ke kalafo ya mahala mme ba lefelle tshebeletso.
Ho etsahalang eng ka  ditshehetso tsa dithuso tsa bongaka?Tlasa molao ona, ditshebeletso tse na tsa thuso ya bongaka di tla fela butlebutle ho fihlela tsona jwaloka mehlodi e meholo ya tlhokomelo ya bophelo bo botle – qetellong di se di sa fumanehe ho hang.
Ditshebeletso tsa thuso ya bonga ka di tla fana feela ka se bitswang ka hore ke ditshebeletso tsa thuso tsa tlatsetso. Dithuso tsena tsa tlatsetso di tla fana ka ditshebeletso tse sa kenyeletswang lenaneng la NHI jwaloka ditshebeletso tsa bongaka tsa dintlafatsi, ha re tea ka mohlala.
Mkhize o ile a re: “Baahi bohle ba Afrika Borwa ba tla fola molemo wa tlhokomelo ya boleng bo pha hameng ya bophelo bo botle ka ntle ho mokgokakgwale wa ditshenye helo ho tswa mokotleng wa hao”.
– 

Sanews.gov.za BOPHELO BO BOTLE• NHI e lebeletswe ho batla ditshyenyehelo tse ka bang R256 biliyone.
• NHI e tla sebediswa ka botlalo ka selemo sa 2026.Silusapho NyandaBasadi ba lokela ho hlwediswa sesadi ng kgafetsa ditleli niking tsa bona tsa lehae, e mong wa ba ileng ba  tshwarwa ke mofetshe wa molomo wa polelo o dumela jwalo.
Zibulani Dlamini* (45) o ile a re haeba a ne a na le tsebo e ngatanyana ka mofetshe wa molomo wa popelo a ka be a ile a etswa diteko esale kapele.
“Ha o na le mahlaba kgafetsa ho bokatlase ba disanthao, o lokela ho etswa diteko. Matshwao a mang ke ho dutla madi nakong ya ho etsa thobalano, kapa kamora ho etsa thobalano, ho dutla lero nakong e sa balweng, ho ba le dinako tsa sesadi tse sa tlwaelehang esita le mahlaba a maholo a dinako tsa sesadi,” o ile a rialo a hlokomedisa hore ho basadi ba bang ha ho na matshwao ho hang, e leng lebaka le etsang hore ho be bohlokwa ho etsa tlhwediso kgafetsa.
 Ho ya ka Mokgatlo wa Afrika Borwa wa Bohloko ba Mofetshe (Cansa) mofetshe wa molomo wa popelo o etsahala diseleng tsa karolo e ka tlase ya boteng e hokahanang le setho sa sesadi. “Ke mofuta wa bobedi o tlwaelehileng haholo wa mofetshe ho basadi ba Afrika Borwa mme o bakwa haholoholo ke human papilloma virus,  e leng kokwanahloko e tlwaelehileng e atiswang ke ho amana ka letlalo, mekedikedi ya mmele le  thobalano," Cansa e boletse jwalo websaeteng ya bona.
Ho ya ka Cansa, ho lemohuwa ho potlakileng ha mofetshe wa molomo wa popelo ho ntlafatsa menyetla ya phekolo e atlehileng mme ho ka thibela ho ka fetoha ka disele dife kapa dife tsa disele esale pele hore di tshwaetswe ke mofetshe.
Dlamini o ile a lemohuwa ka Mmesa 2018 kamora hore a etele tleliniki ya habo ka lebaka la mahlaba ho bokatlase ba disanthao esita le mokokotlo.
O ile a re tlhwediso ya hae ya mofetshe e ile ya fihla kamora kgwedi mme a fetisetswa sepetleleng sa habo sa lehae, mme sona sa mo fetisetsa sepetleleng sa Nelson Mandela Academic Hospital mane Mthatha moo a ileng a tsebiswa hore o tshwerwe ke mofetshe wa molomo wa popelo.
“Dingaka di mpoleletse hore ka lebaka la sekgahla sa mofetshe o ntshwereng ho molemo haholo ho ntsha popelo e le ho thibela hore o nne o tswele pele.”Dlamini o ile a re ho lokela ho be le letsholo ho ruta basadi haholwanyane mabapi le mofetshe wa molomo wa popelo, kamoo o amang basadi esita le moo ba ka fumanang phekolo teng.
Dlamini o ile a qetella ka hore: “Basadi ba nahanang hore ho na le ntho e sa lokang ba lokela ho batla thuso ya bongaka ka potlako.”

 *Zibulani Dlamini ha se lebitso la hae la nnete.Na o ne o tseba?Na o ne o tseba?4
Loetse 2019 Kgatiso 1• Ho hlwediswa bakeng sa mofetshe wa molomo wa popelo ke mahala mme ho ka etswa sebakeng sefe kapa sefe sa tlhokomelo ya bophelo bo botle jwaloka tleliniki kapa setsha sa setjhaba sa bophelo bo botle.
• Bakudi ba mofetshe wa molomo wa popelo le basadi ba batlang dintlha tse ngatanyana mabapi le bolwetse bona ba ka ikopanya le Mokgatlo wa Afrika Borwa wa Bohloko ba Mofetshe ho:  0800 22 66 22.