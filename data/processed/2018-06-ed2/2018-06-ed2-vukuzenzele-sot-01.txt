Ho fetola thuto e phahameng 

Amukelani Chauke

Ponahalo ya naha ya thuto e phahameng ya Afrika Borwa e a fetoha, mme thuto ya ditsha tse phahameng ha e fihlele he habobebe haholwanyane feela empa hape e hlophisi tswe hantle haholwanyane ho fihlella ditlhoko tsa inda steri. Diphetoho di a hlokeha ka hobane naha e sebeletsa ho lokisetsa batjha bakeng sa ho qala ho kena mesebetsing le ho ba le seabo moruong. Jwalo ka ha naha e hopola Kgwedi ya Batjha, Vuk’uze nzele  e lekodisisa kamoo batjha ba naha ba fuwang menyetla ho atleha ka lebaka la Lefapha la Thuto e Pha hameng le Kwetliso.
Jwalo ka ha a kene mosebe tsing ka Hlakola, Letona la Thuto e Phahameng le Kwetliso, Naledi Pandor o filwe mosebetsi wa ho ke nya thuto ya mahala bakeng sa baithuti bafutsanehileng le “ bao lekeno la malapeng a bobona le sa ba dumelleng ho ka thuswa ka ditjhelete tsa NSFAS”.
Ho latela boitseko ba nako e telele ba naha yohle tlasa le petjo la #FeesMustFall , ho ile ha phatlalatswa ka Tshitwe hore batjha ba tswang ma lapeng a amohelang lekeno le ka tlase ho R350 000 ka se lemo ba tla fumana thuto ya mahala e phahameng le kwetliso. Tshebediso e se e ntse e tswela pele mme e tla nne e ke nywe jwalo ka nako ya dilemo tse hlano.Morero wa dibasari Letona Pandor o tiisitse hore tshebediso ya morero wa diba sari e tswela pele hantle.
O ile a re: “Morero o motjha wa dibasari ke thuso e kgolo ya mmuso wa Afrika Borwa le, e le ka nnete, batho ba Afrika Borwa hobane ke makgetho a bona a lefellang hona”.
Morero ona wa dibasari o fuwa baithuti ba yunivesithi ba tshwanelang ba ingodisang lekgetlo la pele le baithuti ba  dikholetjhe tsa thuto ya sethe kgeniki le mosebetsi wa matso ho (di-TVET), dilemong tsohle tsa ho ithuta.
Ho lefella morero ona wa basari, tefelo e ekeditsweng ya mmuso ya R7.166 biliyone e ile ya ajwa ka 2018 – mme  R4.581 biliyone e behetswe thoko bakeng sa baithuti ba tshwanelang ba yunivesithi ha R2.585 biliyone e abetswe baithuti ba kholetjhe ya TVET.
Letona Pandor o itse dikho letjhe tse ipabolang ka makala a itseng a thuto di ka fetoha ho ba ditsi tsa boipabollo bo tshwanang le ho hlahiswa ha boitsebelo bo kgabane ka ho fetisisa lekaleng la bona.
Ha re tea ka mohlala, kho letjhe e nngwe e ka tadimana le boenjenere ba metjhini ha e nngwe e tobana le phofiso ya difofane, o ile a hlalosa jwalo.
O ile a eketsa ka hore: “Ke dumela hore ho ipabola ka ntho e le nngwe ke bokamoso ba dikholetjhe.” “Re batla diphetoho. Ha re batle dikholetjhe tsohle tsa rona ho etsa ntho e tshwanang.” Kgabareng lenaneo la Ntshe tsopele ya tsa Kgwebo la Thuto e Phahameng le ne le kgakolwe selemong se fetileng ho kgotha letsa batjha ho iqalla dikgwebo tseo e leng tsa bona.
Le reretswe ho hokahanya ntshetsopele ya boemo ba boithuti ba kgwebo ka hara mokga wa thuto ya yunivesithi mona Afrika Borwa. Hona ho kenyeletsa thuto ya kgwebo ka hara thuto ya dikolo, ntshe tsopele ya boithuti ba kgwebo ya baithuti esita le diyunivesithi tsa kgwebo.  Letona Pandor o itse ho sa loketse ho etswa tse ngata eseng feela ho thusa batjha ho tseba le ho lokela ho qala ho kena mesebetsing, empa e le hore hape e be bathehi ba mosebetsi o motle.
O rata ho bona diinstitjushene tsa thuto e phahameng di fana ka thuto ya kgwebo dithutong kaofela tse ba nang le tsona, e leng ketso e tla etsa hore boradikgau ba banyenyane ba thehe dikgwebo tse ntjha tse ka fetolang sebopeho sa bokamoso ba naha ya rona.