

==================================================================================================================

Page:1

December 2022 EditionO e tlisediwa ke Ditlhaeletsano tsa Puso (GCIS)
  English/Setswana O e tlisediwa ke Ditlhaeletsano tsa Puso (GCIS)
  English/SetswanaALSO AVAILABLE ON:VUK’UZENZELE KE MAHALA, GA E REKISIWEDiwebesaete ke: www.gcis.gov.zawww.vukuzenzele.gov.zaGo buisa Vuk'uzenzele tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstoreVuk'uzenzele @VukuzenzeleNews IKGOLAGANYE LE RONA MO GOTshedimosetso House:  1035 cnr Francis Baard and Festival streets, Hatfield, Pretoria, 0083Imeile ke: vukuzenzele@gcis.gov.za Mogala ke:  (+27) 12 473 0103Sedimonthole 2022Sedimonthole 2022Boitekanelo • Tlhabololo ya Metseselegae • Ditiro • Pabalasego le Tshireletsego • Thuto Vuk’uzenzeleAllison CooperJaaka Aforika Borwa e tla bo e keteka Letsatsi la Lefatshe la go Tlhotlheletsa Twantsho ya AIDS ka la bo  1 Sedimonthole mmogo le go keteka gape le Letsholo la go Lwela Ditshwanelo tsa Basadi la Matsatsi a le 16 la go Ema Kgatlhanong le Tirisodikgoka mo Basading (GBV) go tloga ka la bo 25 Ngwanaitseele go fitlha ka la bo 10 Sedimonthole, ba Vuk’uzenzele ba ne ba sekaseka ka fao GBV le HIV/AIDS di amang basadi ka teng.
Ka fa nageng ya Aforika Borwa Letlole la Tsibogelo ya Tiriso dikgoka e e Totileng Batho ba Bong jo bo Rileng le Dipolao tsa Basadi (GBVF) le leka ka natla go fedisa GBVF mo basading; mo baneng; le mo baaging ba bangwe ba naga ya rona ba e leng basadi ba ba ratanang le basadi ba bangwe, banna ba ba ratanang le banna ba bangwe, batho ba ba ratanang le batho ba bong jo bo tshwanang le jwa bona mmogo le ba joo bo farolo ganeng le jwa bona, batho ba ba fetotseng bong jwa bona, batho ba ba lebegang e le ba bong jo bo rileng fela ba na le dikarolo tsa bong jo bo rileng, batho ba ba itsayang gore ke ba bong jo bo sa tlwaelegang, batho ba ba senang maikutlo a go ratana le batho ba bangwe mmogo le batho ba bangwe ba mothale ono (LGBTQIA+).
Letlole leno le thankgo lotswe ke Moporesitente Cyril Ramaphosa ka Tlhakole 2021, maitlhomo e le go ema nokeng dikgato tsa go tsenya tirisong Leano la Naga la Togamaano mo Mererong ya GBVF. Go ya ka webesaete ya letlole leno, mosola wa lona ke go nna le seabe se se botlhokwa thata mo go tliseng diphetogo, mme seno se tla dira gala ka ntlha ya dipatlisiso tse di diriwang, matsholotemoso a a diriwang a go bula baagi matlho mmogo le ka go tsaya dikgato tse di bonagalang go ema nokeng mekgatlho e e lwantshanang le GBVF. O mongwe wa mekgatlho e e ennngweng nokeng ke letlole leno ke Mokgatlho wa Gugu Dla mini o o leng kwa porofenseng ya KwaZulu-Natal o o nee tsweng R250 000 ke ba Letlole la Tsibogelo ya GBVF mo ngwa geng wa 2022.
Mokaedi yo Mogolo wa Mokgatlho wa Gugu Dlamini, Mandisa Mabaso, o tlhomile mokgatlho ono ka 2010 morago ga gore mme wa gagwe – Gugu Dlamini yo ga jaanong a iketseng badimong – yo a neng a a bolawa ka go konopiwa ka matlapa ka ngwaga wa 1998 kwa Durban a bolaelwa gore o ne a ntsha khu pamarama ya gore ene o na le HIV .“Maitlhomo a mokgatlho ono ke go gagamatsa dipusoselegae gore di tlhabolole ditsela tseo di tsibogelang ka tsona ditiragalo tsa GBVF, e leng selo se se bo tlhokwa thata mo go direng gore leroborobo la HIV le se tswe mo  taolong  ka fa nageng ya Aforika Borwa,” ga rialo Mabaso.
“Maitlhomo a mangwe gape ke a go dira gore ditshwaetso tsa HIV/AIDS di fokotsege, go dira gore batho ba bantsi ba bone ditirelo tsa tlhokomelo ya boitekanelo le go dira gore banna le basadi ba ba tshwerweng ke HIV/AIDS le bao e amang matshelo a bona ba bone dithara bololo,” o tlaleleditse ka go rialo.
Tshegetso ya matlole e mo kgatlho ono o e amogelang e thusa basadi le basetsana ba le kanaka 522 255 mmogo le banna le basimane ba le kanaka 900 mo malapeng a a wetsweng ke leru leno la GBV le la tirisodi kgoka magareng ga batho ba ba amanang; go thusa batho ba ba tshelang ka bogolofadi ba ba bogisiwang; mmogo le go thusa batho ba LGBTQIA+, ga rialo Mabaso.Go ya ka Mokgatlho wa Dinagakopano o o Samaganang le Merero ya AIDS (UNAIDS) mo mafelong a a nang le dipalo tse dintsi tsa batho ba ba tshwe rweng ke HIV , batswasetlhabelo ba ditiragalo tsa GBV bao bontsi jwa bona e leng basadi ke bona gantsi ba ba welwang ke di ntelo tsa go tshwarwa ke HIV .
A mangwe a mabaka a a dirang gore ba welwe ke dintelo tseno ke ka ntlha ya gore ba a betelelwa e bile gape banna ba gapeletsa go robala le bona ba sa apara mesomelwana.
PrEP ke eng? E nngwe ya ditsela tsa go thi bela gore motho a se tshwaetswe ke HIV ke ya go nwa Melemo ya Thibelotshwaetso (PrEP), ono ke molemo o o tshwane tsweng go nwewa ke batho ba ba senang HIV letsatsi le lengwe le le lengwe ba go nang le kgonagalo e ntsi ya gore ba ka tshwarwa ke HIV , e ba fetela ka thobalano kgotsa ka go itlhaba ka lomao  lwa tirisobotlhaswa ya diritibatsi.Ka kgwedi ya Phatwe mono ngwaga Tona ya Lefapha la Boitekanelo Rre Joe Phaahla o tlhalositse gore mo Dinageng tse di ka fa Tlase tsa Bogare jwa Aforika naga ya Aforika Borwa ke yona e e nang le letsholo le legolo go di gaisa la PrEP . O tlha lositse gore bontsi jwa maokelo a ka dira 70% mo go ona otlhe kgotsa a le kanaka 2 419 a setse a abelana ka PrEP jaaka tse dingwe tsa ditirelo tsa ona tsa ka metlha.
“Motho yo a nwang melemo ya PrEP ga a gapeletsege go e nwa letsatsi le lengwe le le lengwe botshelo jwa bona jotlhe, ba ka itseela tshwetso ya gore ba tla e enwa fa fela ba bona gore go na le kgonagalo e kgolo ya gore ba ka tshwaetswa ka HIV . Le fa go le jalo, gore melemo eno ya PrEP e bereke, e tshwanetswe go nwewa letsatsi le lengwe le le lengwe [la paka eo],” Mabaso o totobaditse ntlha eo.Melemo eno ya PrEP e tshwanetswe go dirisiwa mmogo le dilwana dingwe tsa go itshire letsa, tse di jaaka mesomelwana ya bomme le ya borre, go nne melemo eno ga e go sireletse kgatlhanong le malwetse a mangwe a thobalano e bile gape ga e thibele batho go ka imisana.
Mabaso o tlhalositse gore fa e le gore baratani ba batla go ka nna le leseanyana, PrEP e ka ba thusa gore yo mo go bona a senang HIV e se mo fetele le go dira gore le leseanyana la bona le lona le se fetelwe ke yona. Ka fa letlhakoreng le lengwe, fa ngwaga ono o simolola ba Bothati jwa Taolo ya Melemo ya Boitekanelo ya Aforika Borwa (SAHPRA) ba ne ba nesetsa pula sedirisiwa sa bomme sa go thibela gore ba se ime se se somelwang ka fa teng ga serwe sa bomme gore le sona se ka dirisiwa fela jaaka PrEP . Sedi risiwa seno se na le molemo o o thibelang tshwaetso ya kokwanatlhoko o o bediwang dapivirine mme kgwedi e nngwe le e  nngwe motho o tshwanetse go dirisa sedirisiwa seno se se ntšhwa.Mo godimo ga seno, go santse go letetswe gore molemo o E tswelela mogo tsebe 2Melemo ya PrEP e ka dira gore motho a se fetelwe ke HIVPage 11 Page 5Monate Coffee creates future entrepreneursTeens determined to promote menstruation dignity

==================================================================================================================

Page:2

Vuk’uzenzele 2 Sedimonthole 2022Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaManaging Editor Tshepo Nkosi | Tshepon@gcis.gov.zaNews EditorNoluthando Motswai Writers: More MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:DIKGANGKAKARETSOmongwe o montšhwa wa PrEP – e leng wa lemao o o nnang sebaka sa dikgwedi mo mading – le ona o nesediwe pula. Fa ona o ka nesediwa pula, batho ga ba sa tla tlhole ba sokola gore ba gopole go nwa pilisi letsatsi le lengwe le le lengwe.
Dikgato tse di bolokesegileng tsa go tsena mo thobalanongMaitlhomomagolo a mokgatlho ono ke go fokotsa dipalo tsa batho ba ba tshwaetswang ke HIV mme e batla go dira seno ka go rotloetsa gore go dirisiwe mesomelwana le go tsaya di kgato tse di bolokesegileng tsa go tsena mo thobalanong. “Re ikuela mo baneng le mo bašweng gore ba se sianele go tsena mo thobalanong mme ba letele gore ba gole ba butswe gore ba kgone go tsaya di tshweetso tse di bolokesegi leng ba na le tshedimosetso e e tletseng ka seo ba se dirang,” Mabaso o tlhalositse jalo.
“Re rotloetsa batho gape gore ba tsaye dikgato tse di bolokesegileng tsa go tsena mo thobalanong ka go sola meso melwana mosola mmogo le go ratana le motho a le mongwe go na le go nna le baratani ba le bantsi. Tirisobotlhaswa ya diritibatsi – le tsona tseo tsa go tlhabana ka lomao – ke selo se re sa dumelaneng le sona le e seng gonne ke yona e e oketsang dikotsi tsa kgonagalo ya go tshwaetsana ka HIV ,” o tlaleleditse ka go rialo.
Se sengwe gape ka mokgatlho ono ke gore o thusa batho ba ba angwang ke HIV/GBV kgotsa ba ba tshelang ka tsona gore ba kgone go itsi ditshwanelo tsa bona le gore ba kgone go iponela ditirelo tsa phimolake -ledi kgotsa tsa molao mmogo le gore ba kgone go ikemelela fa ba bona ditshwanelo tsa botho di gatakakiwa.  vE tswelela go tswamo go tsebe 1Jaaka naga ya Aforika Borwa e tla bo e keteka Letsatsi la Lefatshe la go Tlhotlheletsa Twantsho ya AIDS ka la bo 1 Sedimonthole monongwaga, Lefapha la Boitekanelo la Porofense ya KwaZulu-Natal le eleditse batsadi ba ba nang le HIV ba ba anyisang maseanyana gore ba se fepe bana ba bona selo se sengwe ntle le le tswele sebaka sa dikgwedi di le thataro.
Go ya ka lefapha leno, fa e le gore o motsadi yo a anyisang mme o na le HIV , go botlhokwa gore o buisane le motlhankedi yo a go eletsang wa tsa HIV gore a go eletse ka seo o ka se fepang leseanyana la gago.
Fa e le gore o tsaya tshweetso ya gore o batla go anyisa, dira bonnete jwa gore o anyisa  leseanyana la gago letswele fela o se le tswake le dijo tse dingwe.
Dipatlisiso di senotse gore fa e le gore lesea le anya mekgato fela mme le sa fepiwe dijo tse dingwe kgonagalo ya gore le tshwaediwe ke HIV e nna e e kwa tlase thata.
Mo dikgweding tsa fa o le mo mmeleng kgotsa fa o le motsetse dira bonnete jwa gore fa o tsenela ditiragalo tsa thobalano o dira jalo o sometse mosomelwana gore o se welwe ke malwetse a mangwe a tho balano a o senang ona. Fa e le gore o na le matsapa a mangwe mo mmeleng a go tshwana le go opelwa ke ditlhoko tsa matswele kgotsa go opelwa ke matswele, dira bonnete jwa gore o ya bookelong go batla thuso.
Lefapha le rotloetsa tota go anyisa maseanyana mekgato e le esi gonne e thusa gore a nne le masole a mmele a a nang le maatla, e bile seno se dira gore maseanyana ano a nne le kgolagano e kgolo le bomme ba bona. Go anyisa go thusa gape le go fokotsa dikotsi tsa gore bomme ba maseanyana ano ba tshwarwe ke bolwetse jwa kankere ya matswele.  Maaka le nnete ka ga go anyisa Go a tle go nne le dipuo di le dintsinayana tsa maaka fa go buiwa ka go anyisa, lefapha le tsere matsapa go phimola maaka ano ka go araba dipotso tse di latelang tse go le gantsi di a tleng di bodiwe ke batsadi ba ba nang le HIV mmogo le ba ba senang yona.
Potso: Moagisani wa me o nke leditse gore ke reke melemo ya go tlhatswa khuba ya lesea nyana la me. A ke tshwanetse go dira jalo?Karabo: Kgatsele, ano ke mašwi/mekgato ya ntlha e e tswang mo letsweleng la phologolo nngwe le nngwe e e tshelang morago ga gore e belege, kgatsele eno e phepa fatsa khuba ya setshedi ka go ntsha mantle a matala a ntlha a a tswang mo setsheding se e leng gona se belegiwa. Ka ntlha ya seno, ga go tlhokagale gore o reke melemo e e tla e phepafatsang gonne mekgato ke yona e e tla e phepafatsang, e bile gape yona mekgato eno e bula mala le go a sireletsa gore a se nne le dikokwanatlhoko.Potso: Fa lesea le sena go nna teng, fa e le gore ga kena me kgato e mentsi, a nka le nwesa metsi kgotsa mašwi a mangwe fela?Karabo: Lesea le itlhokela fela mekgato. Se o tlhokang go se dira ke go le anyisa kgafetsa kgafetsa gore letswele le simo lole go nna le mekgato e mentsi ke sona seo se dirang gore matswele a nne le mekgato.Morago ga halofo ya ura fa lesea le sena go belegwa kopa mmelegisi gore a go neele leseanyana la gago gore o kgone go le anyisa. Lesea le tla ithuta ka bonako fela go anya mme ke sona selo seno se se tla dirang gore o nne le mekgato e mentsi.Potso: Ke naya lesea mekgato, mme le bonagala e kete ga le kgore. A nka le anyisa lebotlolo?Karabo: O seke wa bo wa leka, o ka kgona go dira gore o nne le mekgato e mentsi fa o ka anyisa lesea gangwe le gape. Anyisa lesea letswele le le lengwe gore le anye go fitlha le kgora gore le kgone go anya le mekgato ya bofelo mo letsweleng e leng mekgato e lesea le e anyang fa mekgato e fela mo letswe leng. Fa lesea le anya mekgato gangwe le gape, letswele le dira mekgato e mengwe e mentsi.Potso: Leseanyana la me le anyetse ruri, gongwe mekgato e ke nang le yona ke e mennye?Karabo: Go na le kgonagalo ya gore lesea le golela ka bonako, ka jalo le tlhoka me kgato e mentsi. Fa o le anyisa gangwe le gape letswele la gago le tla dira mekgato e mentsi e le e tlhokang gore le kgore. Mekgato e ka se fele mo letsweleng. Naya lesea nako e ntsinyana gore le iphantshe ka letswele o seke wa ntsha letswele ka fa ganong la lonaFa e le gore lesea la gago le kolobetsa mengato e feta e le merataro ka letsatsi, go raya gore le anyisiwa gangwe le gape ka tshwanelo (e ka nna go anyisiwa makgetlo a le maro bedi go fitlha go a le lesome le bobedi ka letsatsi), mme gape lesea leo le a otlologa ka go oketsa mmele ka dikeramo di ka nna 500 kgwedi e nngwe le e nngwe, mme seno se raya gore matswele a gago a dira mekgato e e lekaneng.Potso: Fa e le gore leseanyana la me le leletse ruri, ke eng se nka se dirang?Karabo: Kolobetsa petšwana ya  lona ka go le  baya mo sefubeng gangwe le gape. Masea a rata go nna gaufi le bomme ba bonaBomme ba masea ba tshwa netse go nna mo phaposing e leesi le ona, seno se tla dira gore a ikutlwe a le gaufi le bona.
 Fa leseanyana la gago le tshwere ke tlala, le kgalegile kgotsa le sa itumela, fa le anya letswele le tla itumela. Ga go kgonagale gore fa o anyisa o ka anyisa lesea go feta tekano.
Potso: A go siame gore nka nwesa leseanyana la me dino tse dingwe?Karabo: O seke wa bo wa leka, fa o naya leseanyana la gago dino tse dingwe go raya gore go na le kgonagalo ya gore le ka tshwarwa ke malwetse a mangwe a mantsi a a jaaka letshololo kgotsa malwetse a matshwafo a a rurugileng. Se sengwe gape ke gore fa lesea nyana la gago le ka tlwaela go nwa dino tse dingwe, le ka se tlhole le anya gantsi mme ka jalo matswele a gago a ka se tlhole a kgona go dira mekgato e mentsi e e e lekaneng.Potso: A lesea ga le tlhoke go nwa metsi fa go le mogote?Karabo: Nnyaa, mekgato ka boyona e na le metsi a le mantsi mo go yona mme ka jalo e kgona go timola lenyora mo maseeng. Wena o tshwanetse go dira bonnete jwa gore fa go le mogote o anyisa leseanyana la gago gangwe le gape.Potso: Ke tla simolola neng go jesa leseanyana la me dijo tse dingwe ntle le letswele?Karabo: Morago ga dikgwedi di le thataro o se kgaotse go anyisa leseanyana la gago mme o tswelele go le anyisa mme o ntse o le naya dijo tse dingwe.
Mmele wa lesea o simolola go ka kgona go ja dijo tse dingwe morago ga dikgwedi di le thataro.  v*Tshedimosetso eno o e tlisediwa ke ba Lefapha la Boitekanelo la kwa Porofenseng ya KwaZulu-Natal.Go bona tshedimotsetso ka botlalo kgotsa go bona thuso mo Mokgatlhong wa Gugu Dlamin, etela www.gugudlaminifoundation.org. Go bona tshedimotsetso ka botlalo ka ga PrEP,  etela bookelo jo bongwe le jo bongwe jo  bo gaufi le wena.
