

==================================================================================================================

Page:3

HEALTH Vuk’uzenzele 3 Imphala 2022 Lushicilelo 1 LETIVELA E-UNION BUILDINGSMhla ti-12 Inyoni 1977, Ste phen Bantfu Biko washona agcinwe maphoyisa ejele lelatiwa ngePretoria Central Prison.
Sitfunti sebuntfu, leku simiso lesihamba embili kulobushoshovu bakhe bekubuyisa sitfunti semuntfu lomnyama, sacekelwa phasi.
Ngekwemagama emmeli wemndeni wakhe Sir Sydney Kentridge, “kushona kwakhe bekubuhlungu kakhulu futsi bekayedvwa ashonela emethini lephasi esemendeni yelijele.”
Kutawuhlala kuyintfo lebanga lusizi lolukhulu emva kwayo yonkhe leminyaka leyengcile, kukhumbula kutsi Steve Biko bakaneminyaka le-30 kuphela uma ashona.
Wabulawa asengakafiki esicongweni semphilo yakhe ngilabo bebasaba emandla ekubona imibono yakhe lesetulu yekutikhulula kanye nemitamo yekufaka kumuntfu lomnyama kutitsandza nekuba nesitfunti emadvodzeni nakubomake besive lesinsundvu. Azange akhone kubona ekuphileni kwakhe loko lokubitwa ngekutsi ‘ngumklomelo lokhatimu -lako”, lekukubona buntfu bangemphela. Abhala ngalomcondvo, kwadvuma kutsi watsi: “Ngekuhamba kwesikhatsi sitawukhona kupha iNingizimu Afrika sipho lesikhulu kunato tonkhe – kukhulisa sitfunti sebuntfu.”
 Uma sincoba sitfola inkhu luleko yetfu ngemnyaka we-1994, besivisisa kutsi lilungelo lekuvota liyincenye leyodvwa yemzabalazo wetfu wekutfola sitfunti sebuntfu. Eminyakeni lemashumi lamabili nesiphohlongo singene kuntsandvoye linyenti, sihlangabetene netinseyeya letinyenti, letifana nebuphuya, kuswelakala kwemisebenti nekungalingani. Ngenca yaloko, sivamise kunga boni kutsi sisuka khashane kanganani kute sikhone kufeza timiso letisisekelo seMtsetfosisekelo wetfu futsi letichumanisa imicondvo netifundziso ta-Steve Biko.
Ngemnyaka we-1997, umbuso lobewungenalu velo wabulala lomunye umholi walelive lakitsi lobekatse mbisa kakhulu ngekumncisha kudla, emanti kanye  nekwelashwa lobe -kakudzinga kakhulu ngenca yekushaywa kabuhlungu ngemaphoyisa elubandlu lulo.
Emva kweminyaka lemashumi lamabili, sincumo senkantolo semnyaka we-1997, iNkantolo Yemtsetfosisekelo yatsi kuphumelelisa emalungelo lasisekelo awo wonkhe umuntfu nekutfola ema lungelo abo etemnotfo kuluphawu lwemmango wentsandvoyelinyenti loluhlose kubuyisela sitfunti lesilahlekile. Namuhla eNingizimu Afrika, siyachubeka kuse bentela kuphumelelisa emalungelo lasisekelo awo wonkhe umuntfu waseNingizimu Afrika kute baphile imphilo lesezingeni lenge nato tifo, indlala nekuswela. Imibuso yentsandvoye linyenti lelandzelanako isebentise imitsetfomigomo leletsa sitfunti sebantfu balelive lebesilahlekile ngekubanika imfundvo, kunakekelwa kwetemphilo, tindlu kanye netinsita letisi sekelo. Namuhla eNingizimu Afrika, kutfola imfundvo lesezingeni kulilungelo lelisisekelo. Hulumende utjale timali kumfundvo legcile ekukhuliseni kahle bantfwana, ekusekeleni imiphumela yetifundvo ebantfwaneni balelive lakitsi labasesebancane, futsi kusita ummango ngeluhlelo leku phakela bantfwana kudla etikolweni kucinisekisa kutsi bafundzi labasesebancane batfola imiphumela lesetulu. NgaleSikimu Savelonkhe Selusito Lwetimali Kuba fundzi nangaletinye tinhlobo telusito lwahulumende,  tinkhulungwane tebantfu labasha baseNingizimu Afrika labavela eminde nini lephuyile bakhonile kuba bodokotela, bammeli, bothishela, bososayensi, ema-athizeni nabosomabhi zinisi. Hulumende usekela takhamuti letibutsakatsaka ngekusebentisa tinhlelo tekusita emakhaya laphuyile futsi iniketa ematfuba emisebenti ngaletinhlelo tahulumende tekucasha bantfu labanengi. KuleNingizimu Afrika lebeyicindzetela leyabulala Steve Biko, bekute kukhu luma ngekukhululeka kantsi kuba sishoshovi kutepolitiki bekuholela ekutseni uboshwe ngaphandle kwekushushiswa noma ubulawe. Namuhla eNingizimu Afrika, bantfu labasha labaneminyaka lelingana naleyo bekanayo Steve Biko noma lemincane kunaleyo bahamba embili kutebu shoshovi betintfo leti sedvute nabo, futsi bayakhona kutihlela kahle ngekukhululeka ngaphandle kwekuhlukunyetwa noma kwekudzingiswa. Kukhu luma nekuhlanganyela ngekukhululeka, lilungelo lekubhikisha kanye nelilungelo lekulingana ngembi kwemtsetfo ku yalandzelwa kubo bonkhe bantfu. Sisive, sihambe libanga lelidze kute siphumelele kutfola sitfunti sebuntfu, lekusimiso besihlonishwa ngu-Steve Biko. Kodvwa, sisanendlela lendze leku mele siyihambe.
Kungasebenti, kungabi nendlu, nagezi noma emanti lahambako, kungabi nemhlaba, kungabi nemakhono noma ematfuba, tigidzi tebantfu baseNingizimu Afrika basengakayitfoli imphilo lebafuna kuyi phila. Kungako hulu mende asebentisana nebalingani betemnotfo kute kwakhiwe umnotfo lofaka wonkhe umuntfu, kwakhiwe ematfuba emisebenti, kuncedvwe emabhizinisi aphumelele futsi kuliwe nebuphuya nendlala. Uma sibuka kubaluleka kwemlandvo nemphilo ya-Steve Biko, siya phindza futsi senta lubito lolunemandla lekutsi bantfu kube ngibo lebakha indlela leya kunkhululeko yabo. Lolubito lumcoka nyalo njengoba belumcoka nangaleso sikhatsi.
Kufuneka sigcile ekulweni netinseyeya tetfu kute sibe ngummango lokhululekile ngaloku phelele nalonekulingana.  Kufuneka loyo naloyo adlale indzima yakhe asebentise emalungelo lasisekelo lakuMtsetfo sisekelo wetfu kwakha iNingizimu Afrika lengena buphuya nendlala, lengakatfutfuki ngaloku fanele, lengenabugebengu neludlame. Njengalendlela Steve Biko wasincusa ngayo, asichubeke siye embili ngekutetsemba nangeku tibophelela kulenhloso yetfu lefananako yekuba nesitfunti sebuntfu bangemphela.  vUmshikashika wekubuyisa ubuntfu eNingizimu  Afrika