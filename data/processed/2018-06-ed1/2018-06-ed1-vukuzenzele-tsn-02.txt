Molemi wa mosadi o lema tsela ya gagwe ya katlego

Nonkululeko Mathebula

Go golela mo bohu meng le go tshegiwa ka go bo a dira mo po laseng, Mahlatse Matlakane (20) ga jaana ke molemi yo o tletseng monyebo yo a le mang pherefere e tala.
Mahlatse o simolotse go ithaopa go dira kwa polaseng ya selegae ya pherefere e tala mo bokhutlhong jwa beke le fa dikolo di tswaletse a na fela le dingwaga di le 15 go thusa mme wa gagwe yo a neng a sa dire go ka fepa lapa la bona.
Matlakane o nna kwa Ga-Moisamane mo Buchum fela kwa ntlenyane ga Polokwane kwa Limpopo.
O rile le fa a itumelela maungo a mofufutso wa phatlha ya gagwe fela go ne go se bonolo.
"Nna le bonnake re godile bokete. Balekane ba me ba ne ba ntshega fa ke simolola go dira kwa polaseng le go bua gore go lema ke tiro ya batho ba ba sa rutegang.
“Seno se ne se nkutlwisa botlhoko fela ke ne ke batla go nna le kitso mo go tsa temo gore ke tle ke e sale morago jaaka tiro,” a rialo.
Fa Matlakane a setse a bone bongwe jwa maitemogelo o ne a buisana le mong wa po lase eo a neng a ithaopile mo go yona Johan Nel ka ga go jala dipeo tsa gagwe le go tlhagisa dipherefere.  Nel o ne a mo naya diheke -tara di le pedi tsa lefatshe mo polaseng ya gagwe.
“Ke ne ke makaditswe ke tsela eo dipeo tse dinnye di ka fetogang go nna dimela tse di tlhagisang dipherefere tse ditala tse dikgolo. Go bona tsela eo dimela di neng di tlhokomelwa ka teng ka go dirisa menontsha go laola seboko go ntirile gore ke rate go lema le go feta. Ka motso so oo ke ne ka itse gore seno ke sone se ke batlang go se dira,” ga rialo Matlakane.
Morago ga go konosetsa mo phato wa marematlou Matlakane o ne a tsaya ngwaga go ikhutsa le fa a ne a amogetswe kwa Yunibesithing ya Johannesburg gore a tle go ithutela tsa molao.
O ne a boela gape kwa go Nel go mo kopa go mo thusa gape ka tsa temo mme Nel o ne a tshwaela gore a bue le kgosi  mo kgaolong ya bona ka kgona galo ya go mo naya lefatshe.
Morago ga go bona tswelope le ya gagwe mo polaseng ya ga Nel kgosi ya selegae e ne ya mo naya diheketara di le 40 tsa le fatshe mo polaseng ya Babirwa Ba Tau Ya Tswala fao ga jaana a tsamaisang kgwebo ya gagwe gona. O thapile bašwa ba le bane go dira le ena.
Polase ya Matlakane e rekisetsa dimmaraka tsa merogo kwa Bochum, Polokwane le Johannesburg dipherefere tse di tala.
Le fa kgwebo ya gagwe e na le dipoelo tsa R50 000 ka kgwedi, Matlakane o beile leitlho la gagwe mo go phunyele leng mo dimmarakeng tsa boditšhabatšhaba.
Le fa e le gore ga a ise a bone thuso epe go tswa kwa pu song, Matlakane o bonelapele isago e e namatshang mme o rile maikaelelo magolo a gagwe ke go thusa baagi ba motse wa gaabo ba ba apa retsweng ke lehuma ka go ba thusa go nna le bokgoni le go ba neela ditiro fa kgwebo ya gagwe e tswelela go gola.