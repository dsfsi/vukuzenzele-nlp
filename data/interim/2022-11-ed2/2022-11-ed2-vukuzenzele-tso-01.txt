

==================================================================================================================

Page:1

HEALTH Vuk’uzenzele3Hukuri 2022 Nkandziyiso 2 KUSUKA EUNION BUILDINGSNhluvukiso wa tindzumulo eka masungulo Leyi i yin’wana ya migingiriko ya phuresidente yo enerisa ku tlula ku heta mixo wun’we u ri ni vana lavatsongo. Sweswinyana ndzi yile eka ku pfuriwa ka Senthara ya Nhluvukiso wa Tindzumulo eka Masungu lo (ECD) ya Little Flower eBizana eKapa-Vuxa, laha ndzi nga kota ku tirhisa nkarhi na van’wana va va rhangeri va mundzuku va tiko ra hina, ndzi karhi ndzi va hlayela no va yingisela.Senthara yi akiwile swe swinyana hi nhlangano wa nhluvukiso wa Impande South Africa hi ku seketeriwa hi Nelson Mandela Foundation.A ndzi khumbekile swinene hi ku tinyiketela ka vatirhi va senthara ku seketela miganga na vana va wona. Va ndzi byerile leswi a swi ri xiswona eka senthara masiku yo sungu la, vatirhi a va tikeriwa ku kuma ku hakeriwa kambe va ala va ta entirhweni. Va tlhela va ndzi byela leswaku hambi mindyangu yi tsandzeka ku hakela R20 ya xikolofisi xa vana va vona, vana a va tlheriseriwi endzhaku.Ku tinyiketela ka vatirhi va senthara ya ECD swi na nkoka hikuva tisenthara ta nhluvukiso wa tindzumulo eka masungulo ti tlanga xiave xikulu eka nhluvukiso wa hina wa tiko. Tisenthara leti ta kumeka emugangeni wun’wana na wun’wana, xidorobana na doroba etikweni. To tala ti sunguriwile hi vavasati emigangeni ku seketela vatswari lava lavaka vana va vona va hlayiseka loko va ri emitirhiweni. To tala ta tisenthara leti ti sungu rile ku ri tikhirexe na tind hawu ta vuhlayiselo.  To tala ti kurile swinene no ndlandlamuka ku tirhisa kharikhulamu yo dyondzi sa eka vukorhokeri bya tona.Tanihi mfumo, hi endli le ntirho wo antswisa swiyimo swo vuhlayisi no endla leswaku switi rhisiwa swi kumeka eka tisenthara ta ECD ku endla migingiriko yo ringanela ya vana lavatsongo ku va lulamisela dyondzo ya ximfumo. Hi Dzivamusoko, 2022, hi hetisisile ku susa mafambiselo ya ECD ku suka eka Ndzawulo ya Nhluvukiso wa Vaaki ku ya eka Ndzawulo ya Dyondzo ya le Hansi. Leswi swi hlanganisa nhluvukiso wa tindzumulo eka masungu lo na kharikhulamu ya ximfumo ya dyondzo no nyika vuleteri, dyondzo na nhluvukiso wa vatirhi eka tisenthara ta ECD tiko hinkwaro.Hikuva dyondzo leyi ya masungulo i xilotlelo xa ku humelela ka n’wana emalembeni ya le ndzhaku, Nawubisi wa Ndzulamiso wa Milawu ya Dyondzo ya Masungulo lowu nga emavokweni ya Palamende wu ringanyeta leswaku swi va swi boha leswaku n’wana un’wana na un’wana a kuma malembe yambirhi ya ECD a nga se ya eka Giredi 1. Swi le ka xiyimo lexi leswaku vana va fanele ku dyondza, ku dyondzisiwa hi ku tlanga no kuma swakudya kan’we hi siku.Tisenthara ta nhluvukiso wa tindzumulo eka masu ngulo a ti lulamiseli vana va tiko ra hina ntsena leswaku va humelela exikolweni; ti tlhela tiva switirhisiwa swa nkoka eka swa vubindzu no endla mitirho. Tisenthara leti ti  na xiave xa nkoka xo hla yisa ikhonomi. Ti hlayisa mahanyelo, ngopfungopfu ya vavasati, leyi engetelaka ku tumbuluxa mitirho emigangeni yotala. Loko ntungu wa COVID-19 wu hlasela, tisenthara ta ECD a tihlaseriwile swinene. Tindhawu leti tshembelaka eka xikolofisi ku ti tirha a ti nga swikoti ku hakela vatirhi va tona naswona vatswari votala lava lahlekeriweke hi mitirho a va nga swikoti ku endla leswaku vana va vona va dyondza. Hi ku hlamula, mfumo wu tumbuluxile Nkwama wa Mpfuneto wa Nhlohlotelo wa Ntirho wa ECD ku pfuna tisenthara ta ECD lava nga lahlekeriwa hi ku nghenisa mali hikwa laho ka ntungu no endla leswaku tivuyela evu tshan’wini.Ku lulamisela vaakatiko va hina lavatsongo hi switirhisiwa leswi va swi lavaka ku humelela evuton’wini i vutihlamuleri lebyi hi faneleke ku khomisana hinkwerhu. Hi fanele ku ya emahlweni hi endla leswi hi kotaka swona, tanihi mfumo, sekitara ya phurayivhete na mihlangano ya nhluvukiso, ku seketela nhluvukiso wa tindzumulo eka masu ngulo.Hi vukorhokeri byo tala bya nkoka lebyi yi byi nyikaka, hambi ku ri ku dyondzisa vana va hina, ku nyika vuhlayiseki bya vana eka vatswari lava tirhaka kumbe ku tumbuluxa swivandlanene eka van’wamabindzu, ECD yi hoxa xandla swinene ekufikeleleni ka swiko ngomelo swa hina swo tala swa nhluvukiso.Tanihi leswi ikhonomi ya nhlayiso yi fambisiwaka ngopfu hi vavasati, nseketelo wo tano wu famba ndlela yo leha eka ku pfuna vavasati, ngopfungopfu eka miganga leyi pfumalaka, ku va lava sirhelelekeke hi swa timali na ku tiyimela.Vana lavatsongo eka tisenthara leti i xitukulwa na lexi landzelaka xa MaAfrika-Dzonga lexi faneleke ku kota ku hanya hi ku hetiseka ka vuswikoti bya vona tanihi vaakatiko lava nga na vutihlamuleri, lava nga na vuswikoti na lava nga humelela.Va fanele va kota ku humelerisa milorho ya vona ku endlela leswaku hinkwerhu hi ta fikelela milorho ya hina leyi hi avelanaka yona ya rixaka leri ntshuxekeke, leri humelelaka no tsaka.
 vswi khome xikhiya xa vumundzuku bya hina