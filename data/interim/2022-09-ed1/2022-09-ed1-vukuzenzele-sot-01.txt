

==================================================================================================================

Page:1

ALSO AVAILABLE ON:VUK’UZENZELE KE MAHALA, HA E REKISWEDiwebosaete: www.gcis.gov.zawww.vukuzenzele.gov.zaHo bala Vuk'uzenzele fumana epe ya GOVAPP ho:Batla SA Government ho Google playstore kapa ho appstoreVuk'uzenzele@VukuzenzeleNews IKOPANYE LE Tshedimosetso House:  1035 cnr Frances Baard and Festival streets, Hatfield, Pretoria, 0083Imeile: vukuzenzele@gcis.gov.za  Mohala: (+27) 12 473 0103 Loetse 2022 Kgatiso 1 Loetse 2022 Kgatiso 1ENGLISHVACCINATE TO SAVE SOUTH AFRICAYoungsters unite against  unemploymentPage 8Vuk’uzenzeleDijo tse nang le tshusumetso ya isiZulu di behile restjhurente ena ya Motse Kapa mmapengDon’t miss an opportunity to study overseasPage 1 3Cont. on page Owen Mngadi Ka ho pepesa botjhaba ba hae ka dijo tsa botjhaba, mmarestjhurente Mmabatho Molefe o behile restjhurente ya hae,Emazulwini, mmapeng walefatshe kamora hoba e kenyeletswe ho lenane la50 Next .
Lenane lena le teka diapehi tse 50 tse kgahlisang ka ho fetisisa lefatsheng, tse nang le bokgoni ba hore ka le leng la matsatsi di kene lenaneng la Direstjhurente tse 50 tse Hlwahlwa ka ho Fetisisa Lefatsheng.Molefe (27) o thehile restjhurente ya isiZulu ya sejwalejwale Motse Kapa, tulong ya V&A Waterfront’s Makers Landing ka selemo sa 2020, kamora ho lahlehelwa ke mosebetsi indastering ya direstjhurente ka lebaka la sewa sa COVID19. O re mokgwa wa hae wa ho pheha o susumeditswe ke kgodiso ya hae KwaZulu-Natal moo nkgono wa hae a neng a pheha dijo tsa botjhaba. O dumela hore sena se bile molemo bophelong ba hae le ho mo thusa ho qatsoha ka hara ba bang tlhodisanong ya 50 Next.Molefe o re Emazulwini, e bolelang ‘mahodimo’ ha e fetolelwa, e hohetse kgahle-helo ya baeti ba maAfrika Borwa le ba matjhaba ba labalabelang ho ja dijo tsa hae tse nang le tshusumetso ya isiZulu.
Makers Landing, e leng lepatlelo la dikgwebo tsa dijo le setso sa Afrika Borwa, ke tulo e phethahetseng hantle kgwebong ya hae, o rialo.Emazulwini e fana ka menyu wa mekgahlelo e supileng, o fetohang sehla ka seng. Dijo tsa Molefe di fepelwa ka bokgabane, mme di kenyeletsa dijo tse kang Isijingi – setjetsa, mokopu o hadikilweng, aesekerimi ya diperekisi le botoro e sootho; Isibindi nechakalaka – sebete le chakalaka, chakalaka ya dilentile le moro wa eie; le Iqanda, Isibindi noshatini – mahe, sebete le tjhatini,dibete tsa kgoho le moro wa mothwebe le dihwapa.“Ha o fihla Motse Kapa, o ka nna wa se bone seo Afrika Borwa e hlileng e leng sona, kahoo ke ile ka etsa qeto ya ho tsitlallela seo ke leng sona ka dijo tsa botjhaba ho bontsha baeti seo re se jang. Ke a ipolella hoseng ho hong le ho hong hore mona ke pheta pale ya ka; kutlwisiso ya ka E tswella pele leqepheng la 2 Mmabatho Molefe, monga restjhurente ya Emazulwini Motse Kapa, o unne kananelo ya lefatshe bakeng sa dijo tsa hae tsa botjhaba.
Setshwantsho ka Molefe.
O e tlisetswa ke Dikgokahano tsa Mmuso (GCIS)
  English\Sesotho O e tlisetswa ke Dikgokahano tsa Mmuso (GCIS)
  English\Sesotho Bophelo bo Botle • Ntshetsopele ya Dibaka tsa Mahae • Mesebetsi • Polokeho le Tshireletso • Thuto

==================================================================================================================

Page:2

Vuk’uzenzele2Loetse 2022 Kgatiso 1Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorNoluthando Motswai Writers: More Matshediso Ursula GraaffGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:DITABA TSE AKARETSANGya hore dijo tsa isiZulu ke eng. Ke tshepa hore batho batla di ananela ho ya kamoo di leng kateng. Re rerile ho phahamisa maemo a dijo tse tlwaelehileng hore di itlhome pele. Motse Kapa o na le ditjhaba tse fapafapaneng, ntle le ho kenyeletsa bahahlaudi ba matjhaba, mme kaofela ha tsona di tla ithuta ka dijo tsa isiZulu,” o rialoDirestjhurente tse 50 tse hlwahlwa ka ho fetisisa lefatshengE ne e le tsela ya Molefe ya ho etsa dijo tsa botjhaba hore e be tsa sejwalejwale e mo buletseng sebaka lenaneng la 50 Next, leo selemo ka seng le ketekang batho ba 50 ba tlasa dilemo tse 35 ba bopang lepatle-lo la dijo lefatsheng ka bophara. Tlhodisano ena e thusa diapehi tse bohlale tse ntseng di thuthua ho pepesa mopheho wa tsona lefatsheng.Molefe o kenetse moketjana wa dikgau ka Phuptjane Bilbao, ho la Spain, mme o re e ne e le letsatsi le kgothatsang la dipuisano le diapehi tse ding.“Ke lehlohonolo hobane batho ho phatlalla le naha le ba dilemo kaofela ka ho fapana ha tsona ba tla mona ho tla latswa dijo tsa rona. Batho ba na le ho nena dikahare mme ke batla ho ba bontsha hore ha o di phehile hantle, di ka latsweha ha monate jwaloka leqa lefe kapa lefe la nama. Hape ke batla ho hodisa mokgwa wa ho ja o kenyeletsang ditho kaofela tsa phoofolo, ho kgothaletsa mokgwa ona o phethahetseng wa ho ja,” ho rialo Molefe.Pejana selemong sena Emazulwini e boetse e hapile hape sekola sa Restjhurente ya SeAfrika ya Selemo ho Dikgau tsa Selemo tsa Luxe Restaurant. Moralo wa Kahobotjha le Tsosoloso ya MoruoEmazulwini e hirile batho ba bane mme Molefe o se a na le maqheka a ho hodisa kgwebo ya hae. O re botjhaba bo ruileng ba Afrika Borwa ke kgohedi ya bahahlaudi.Jwaloka karolo ya Moralo wa Kahobotjha le Tsosoloso ya Moruo, mmuso o hlwaile lekala la bohahlaudi e le le leng la dibaka tsa boitshunyako bo hlokolosi le tshusumetso e ka sehloohong ya tsosoloso ya moruo. Lefapha la Bohahlaudi, lekala la poraefete le bankakarolo ba bang ba tshwarisane bakeng sa ho hodisa Moralo wa Tsosoloso ya Lekala la Bohahlaudi, e leng se tla thusa ka ho bopa mawa a dilekane pakeng tsa mmuso le indasteri ena ho netefatsa maiphihlelo a matlafetseng a baeti. Sena se tla etswa ka ho hlahisa di-e-visa, ho kgothaletsa polokeho ya bahahlaudi le ho etsa hore ho be bonolo hore bahlophisi ba maeto a bahahlaodi ba thole dilaesense.  vE tswella pele ho tswa ho leqephe la 1Ha o batla ho tseba haholwanyane ka restjhurente ya Emazulwini letsetsa  062 160 2347Na o ne o tseba?• Dikgwebo tse ntseng di runya lekaleng la bohahlaudi di ka etsa dikopo tsa matlole ho Lefapha la Bohahlaudi, leo hape le tla ba bontsha mokgwa wa ho ithekisa le ho nehelana ka tshehetso e nngwe.  • Ha o batla ho tseba haholwanyane, etela www.tourism.gov.za/Pages/home.aspx  Boloka tjhelete: Reka thepa e sa lefellweng lekgethoAllison CooperHa ditjeo tsa bophelo di ntse di tswella ho phahama ka hara Afrika Borwa di thefula baahi ba yona, ka ho qolleha ba malapa a lekeno le tlase, motho a ka netefatsa hore tjhelete ya hae e ya mo sebeletsa ha a reka korosara ka ho reka thepa e sa lefellweng lekgetho.Thepa e sa lefellweng lekgetho ke dijo tse itseng tseo batho ba sa di lefelleng lekgetho, e leng se bolelang hore di rekiswa ka theko e tlase. Batho ba rekang dijo tse lenaneng la tse sa lefellweng lekgetho ba ka fumana ho hongata bakeng sa tjhelete ya bona, e leng se ba thusang ho ja dijo tse nang le phepo.Ho ya ka Lefapha la Dipalopalo la Afrika Borwa (Stats SA), dijo le dino tse hlokang tahi (NAB) di bitsa 8.6% ho feta ka Phuptjane selemong sena ho feta kamoo di neng di bitsa kateng ka Phuptjane 2021.Ba Stats SA ba itse dihlahiswa tsa dijo tse phahameng ka ho fetisisa ke borotho le disirele (tse kenyeletsang phofo ya papa), nama le dioli le mafura – tseo kaofela e leng dijo tsa letsatsi ka leng malapeng a mangata.Borotho le dihlahiswa tsa disirele di phahame ka 11.2% esale ho tloha ka Phuptjane 2021, di tlohile ho 8.4% ka Motsheanong selemong sena, ha Lenane la Ditheko tsa Bareki (CPI) le phahame ka 1.1%. Ho phahama ha kgwedi ka nngwe e bile 2.6%, ka ho phahama ho bonahalang ha theko ya phofo ya papa (5.2%), bohobe bo bosootho (3.2%) le makharoni (3%). Hodima moo, ditheko tsa nama di phahame ka 9.5% ho tloha ka Phuptjane 2021 ho isa ka Phuptjane 2022, mme di bitsa hanyane ho feta kamoo di neng di le kateng ka Motsheanong 2022. Dioli le mafura di phahame selemo ka seng ka 32.5%, ha ho bapiswa le 26.9% ka Motsheanong ha CPI e ne e phahama. Ditjeo tse hodimo tsa oli ya sonobolomo, ka ho qolleha, e behile kgatello e eketsehileng hodima ditekanyetso.
Boloka ka thepa e sa lefellweng lekgethoThepa e sa lefellweng lekge tho e ile ya tsebahatswa ke mmuso ka selemo sa 1991 ho thusa malapa a lekeno le tlase. Esale le tsebahatswa sethathong, dintho tse ngata di ile tsa eketswa lenaneng.Ho ya ka Tshebeletso ya Lekgetho ya Afrika Borwa, dijo tse sa lefellweng lekgetho di lefiswa ka sekgahla sa 0% – sena se bolela hore batho ba lefa ditefo tse theotsweng ka 15% ka tlase bakeng sa thepa ena hobane ha e lefellwe VAT.Thepa ena e kenyeletsa:
• Borotho bo bosootho• Poone e omisitsweng le raese ya poone• Phoofo ya Borotho bo bosootho (ho sa kenyeletswe ditlheferetsi tsa koro)• Setampo• Mahe• Meroho e foreshe le ditholwana• Dinawa tse omisitsweng• Dilentile• Phofo ya papa• Raese• Makotikoti a tlhapi• Oli ya ho pheha ya meroho (ho sa kenyeletswe oli ya olive)• Lebese, mafi, lebese la phofo le motswako wa lebese la phofo• Dijo tse kang dierekisi, dinawa, matokomane, jj.Mesamo ya ho ya matsatsing (diphete) le yona ha e lefe llwe lekgetho, jwalo feela ka mesamo ya ho ya matsatsing ya boimana le mesamo ya ho ya matsatsing e aparellwang le marukgwe a ka hare a bomme. Maqheku le ona a lokela ho botsa mabenkeleng a lehae haeba a fana ka dinyehlisetso tsa mapentjhenara, ka matsa tsi a itseng, mabapi le thepa e lefellwang lekgetho.
 v