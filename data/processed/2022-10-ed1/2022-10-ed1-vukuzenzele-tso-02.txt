Xihoko xi nga onha rihanyo ra n’wana wa wena loyi a nga se velekiwaka

vukuzenzele unnamed

Vavasati lava nga biha emirini va na vutihla-muleri byo ka va nga nwi hikuva xihoko xi nga vanga xiyimo lexi nga khumbaka makulelo ya n’wana.Leswi i ku ya hi Xandla xa Holobye wa Ndzawulo ya Nhluvukiso wa Vaaki, Hendrietta Bogopane-Zulu, loyi sweswinyana a simekeke nongonoko wa vuyimeri bya 9-9-9 Foetal Alcohol Spectrum Disorder (FASD).Xikongomelo xa pfhumba i ku hlohlotela vaaki ku pfuna ku sirhelela vana lava nga se velekiwaka hi ku dyondzisa vanhu, ngopfungopfu vava-sati lava nga eka malembe yo bebula, mayelana na nghozi yo nwa xihoko loko va bihe emirini kumbe ku mamisa. “Swi na nkoka leswaku vavasati hinkwavo lava nga biha emirini na lava navelaka ku kuma vana lava nga na rihanyo ra kahle va papalata xihoko. Ku onha loku vangiwaka hi FASD i ka nkarhi hinkwawo naswona a ku lunghiseki, naswona vana lava velekiwaka va ri na xiyimo lexi va va na swiphiqo swa le mirini na swa miehleketo,” ku vula Xandla xa Holobye, Bogopane-Zulu eka ntirho wo simeka.U engeterile leswaku Afrika-Dzonga yi tiveka hi ku va na xiphiqo xa manwelo, na tiko leri xaxametiwaka eka lamo biha emisaveni hi levhele ya rona ya manwelo ya xihoko.Xandla xa Holobye, Bogopane-Zulu sweswinyana u endzerile tindhawu to hambanahambana ta tiko, a dyondzisa vavasati hi nghozi ya ku nwa xihoko loko munhu a bihe emirini tanihi xiphemu xa pfhumba ra 9-9-9 FASD.Loko a ri eBoitekong, eRustenburg eNorth West, u byerile vatshami va kona leswaku xiyimo xa manwelo yo biha ya xihoko emalokixini xa chavisa.Wansati loyi a nga na tin’hweti ta mune a bihe emirini tlhelo mutshami wa le Boitekong, Basetsana Tlalang (28), loyi a nga ya eka rin’wana ra mapfhumba, u vule leswaku u yimile kunwa xihoko hi ku hetiseka endzhaku ko tiva leswaku u bihe emirini naswona u vule leswaku u le ku yeni eka nkambelo wa loko munhu a bihe emirini na tisexini ta mahungu etliliniki. U komberile vavasati van’wana lava nga biha emirini ku tshika ku nwa xihoko no tirhisa swidzidziharisi hi xihatla.Xandla xa Holobye u lemukisile leswaku ku hava vutshunguri byo kongoma bya vuvabyi lebyi fambelanaka na xihoko ndlela yi ri yoxe yo byi sivela i ku papalata swon’wa leswi nga na xihoko loko munhu a bihe emirini. U hlohlotela vavasati lava nga biha emirini lava tikeriwaka hi ku ka va nga koti ku tshika ku nwa ku endzela tliniki ya le kusuhi ku kuma ku pfuneka.  