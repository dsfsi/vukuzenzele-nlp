Tjwala bungalimata imphilo yemntfwana wakho asengakatalwa 

vukuzenzele unnamed

Bomake labakhulelwe banemsebenti weku tivikela banganatsi tjwala ngoba bungabanga sifo lesitsikameta kukhula kwemntfwana. Loku kushiwo Lisekela Lendvuna Yetekufutfukisa Tenhlalo, Hendrietta Bogo pane-Zulu,  losandza kucala luhlelo lwekulwa nesifo i-99-9 Foetal Alcohol Spectrum Disorder (i-FASD). Inhloso yalomkhankhaso  kugcugcutela imimango kutsi isite kuvikela bantfwana lebasengakabelekwa ngekufundzisa bantfu, kakhulu bomake labasakhona kubeleka, mayelana nebu ngoti bekunatsa tjwala ube ukhulelwe noma usamu nyisa. “Kumcoka kutsi bonkhe bomake labakhulelwe nalabo labanesifiso sekutala bantfwana labaphile kahle bayekele kunatsa tjwala.
Umonakalo lobangwa yi-FASD uba wemphilo yonkhe futsi awubuyiseleki emuva, futsi bantfwana labatalwa nalokugula baba netinkinga tasemtimbeni netasengco ndvweni,” kwasho Lisekela Lendvuna Bogopane-Zulu emcimbini wekwetfulwa kwaloluhlelo. Wangeta ngekutsi iNingi zimu Afrika yatiwa ngekuba nenkinga yekunatsa tjwala, lelive libalwa njengalamanye lamabi lahamba embili emhlabeni ngenca yemazinga alo ekunatsa tjwala. Lisekela Lendvuna Bogopane-Zulu usandza kuhambela tincenye letehlukahlukene talelive letfu, afundzisa bomake mayelana nebungoti bekunatsa tjwala bakhulelwe njengencenye yemkhankaso we-9-9-9 FASD. Lesikhatsi aseBoitekong eRustenburg Enyakatfo Nshonalanga, watjela takhamuti kutsi lizinga leku -setjentiswa kabi kwetjwala emalokishini liyesabeka. Make lonetinyanga letine akhulelwe lohlala eBoite kong, Basetsane Tlalang (28), lobekahambele lomunye walemikhankaso, utse wayekela futsi wagcina ngci kunatsa emva kwekutfola kutsi ukhulelwe futsi watsi sewuhambela emaseshini asemtfolamphilo elwatiso newesikhatsi lesandvulela kubeleka. Uncusa labanye bomake labakhulelwe kutsi bayekele leso sikhatsi kunatsa tjwala nekusebentisa tidzakwamiva. Lisekela Lendvuna lacwa yisa yatsi kute kulashwa lokubekelwe kukhubateka lokumayelana netjwala – yinye kuphela indlela yekuvikela ngukutsi ugwema kunatsa tjwala uma ukhu lelwe. Wagcugcutela bomake labakhulelwe labahluleka kuyekela tjwala kutsi bava -kashele umtfolamphilo wangakubo kute batfole lusito.  


