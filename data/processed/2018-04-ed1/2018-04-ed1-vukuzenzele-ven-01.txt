

==================================================================================================================

Page:2

U pembelelela u sa fana nga luimbo, fuḽaga, pfufho, luswayo lwa lushaka na zwiga.

Kha uno ṅwedzi, huna ḓuvha ḽine ḽo khethe lwa u pembelela mbo fholowo na vhuḓilangi na tswikelelo dza vhadzulapo vhoṱhe vha Afrika Tshipe mbe kha u ḓi bvisa kha vengo, khethekano na ḓivha zwakale i vhavhaho u itela u fhata vhumatshelo nga u farisana.
Vuk’uzenzele i sedza kha ndeme ya heḽi ḓuvha na zwine ḽa amba kha rine sa vhadzulapo vha Afrika Tshipembe.
Nga ḽa 27 Lambamai 1994 Af rika Tshipembe ḽo fara khetho dza u thoma dza mbofholowo dzi sa khethululi nga muvhala. Muvhuso muswa wa khethwa fhasi ha vhurangaphanḓa ha munna wa vhaṋe muphure sidende Vho-Nelson Mandela. Zwihulu zwo swikelelwa nga kha miṅwaha minzhi, fhedzi huna zwinzhi zwine zwa kha ḓi tea u itwa u khwiṋifhadza shango ḽashu na u shandukisa matshilo a vhadzulapo vha  Afrika Tshipembe vhoṱhe.
Lambamai a si wa u lavhelesa hune ra bva hone sa shango fhed zi, ndi tshifhinga tshine vhadzu lapo vha Afrika Tshipembe ra pembelela vhahali vhashu vha vhanna na vhafumakadzi nga kha Pfufho dza Lushaka. Hedzi ndi pfufho khulwanesa dzine shango, nga kha muphuresidende, ḽa ṱhonifha vhadzu lapo vhaḽo na vhabvannḓa vha ṱhonifheaho.
Ndayotewa ya Afrika Tshipembe Ndayotewa yo ṅwalwa zwi tshi ya nga Ndima ya Vhuṱanu ya Ndayotewa ya tshifhinganyana (mulayo 200 wa 1993) nahone yo ṱanganedzwa lwa u thoma nga Khuvhangano ya Ndayotewa nga ḽa 8 Shundunthule 1996. Yo sainelwa u vha mulayo nga ḽa 10 Nyendavhusiku 1996.
Zwiga zwashu zwa lushaka Afrika Tshipembe ḽo khethea nga nḓila ine ri kona u pembelela u sa fana hashu nga kha Zwiga zwashu zwa Lushaka na fuḽaga ya Lushaka, Luimbo lwa Afrika Tshipembe na Luswayo lwa Muvhuso.
Fuḽaga ya Afrika Tshipembe yo khethea. Yo itwa nga we a avha a ṋendila wa Muvhuso wa Afrika Tshipembe, Vho Fred Brownell, ya thoma u shumiswa Nga ḽa 27 Lambamai 1994.
Mivhala ya fuḽaga a ina zwine ya amba zwo imaho nga uri, ngauralo ahuna tshiga tsho imelaho zwoṱhe tshine tsha tea u badekanywa na mivhala ya fuḽaga.
Luswayo lwa ‘V’ kha fuḽaga lwo imeala u ṱangana u bva kha zwithu zwo fhambanaho ha Afrika Tshipembe na u  ṱanga lwendo lwa u bvela phanḓa lwa vhuthihi.
U fhefheḓisa fuḽaga Musi fuḽaga yo vheiwa yo tou ima na luvhondo, bannda ḽitswuku li tea u vha kha tshanda tsha monde tsha vho sedzaho, thambo kana tsho i faraho tshi nga nṱha. Musi yo vhewa yo rambalala, tsho i faraho tshi tea u vha tshi kha tshanḓa tsha monde tsha vhalavhalesi nahone bannda ḽitswuku ḽi nga nṱha. Musi fuḽaga yo vheiwa tsini kana nga murahu ha muambi muṱanganoni, i tea u vha i kha tshanḓa tsha uḽa tsha muambi. Musi yo vhewa huṅwevho muṱanganoni, i tea u vha i kha tshanḓa tsha uḽa tsha vhaṱaleli kana vhathetshelesi.
Luswayo lwa Muvhuso  Luswayo lwa muvhuso, lune lwa ḓivhiwa hafhu sa tshiga tsha shango, ndi lwone luswayo lu vhonalesaho lwa shango.
Luswayo lwa Muvhuso ndi tshipiḓa tshavhuḓi tsha Luswayo lwa Muvhuso. Liṅwalwa ḽine ḽa vha na khanḓiso ya Luswayo lwa Muvhuso khaḽo ḽi na maanḓa mahulu ngauri zwi amba uri ḽo the mendelwa nga muphuresidende wa Afrika Tshipembe.
Luswayo lwa Muvhuso lwa Afrika Tshipembe lwo rwelwa ṱari nga Ḓuvha ḽa Mbofholowo nga 2000. Zwidodombedzwa zwine zwa vha khalwo zwo vhekanywa nga nḓila ine zwa sumbedza vhudziki na vhundeme.
Muano une wavha kha luswayo lwa muvhuso, “!ke e: /xarra //ke” zwine zwo ṅwalwa nga luambo lwa  Khoisan, zwi amba uri vhathu vho fhambanaho ṱanganani.
Luimbo lwa Lushaka Luimbo lwashu lwa lushaka lwo khethea sa vhunga lu tshi imbiwa nga nyambo nṋa.
Luimbo lwa lushaka lwo ḓivhadzwa nga 1997. Ndi vesheni yo ṱanganelaho yo pfufhifhadzwaho ya nyimbo mbili (‘Nkosi Sikelel’ iAfrika’ na ‘The Call of South Africa’/’Die Stem van Suid-Afrika’); dze dza imbiwa vhukati ha 1994 na 1997.
Zwiga zwashu zwa lushaka ndi zwitevhelaho:
• Tshipuka tsha lushaka ndi, phala
• Luvha ḽa lushaka ndi, tshididiri tshihulwane
• Muri wa lushaka ndi, mufhanza
• Tshiṋoni tsha lushaka ndi, Thame
• Khovhe ya lushaka ndi, khouke ya Galjoen