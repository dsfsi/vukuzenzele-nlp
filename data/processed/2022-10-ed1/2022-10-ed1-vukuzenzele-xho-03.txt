Umzabalazo wokubuyisa ubuntu eMzantsi Afrika

vukuzenzele unnamed

Ngomhla we-12 kweyoMsintsi 1977, u-Stephen Bantu Biko wasweleka eselugcinweni lwamapolisa kwiNtolongo eNkulu ekumbindi wasePitoli. Kodwa ke yena wasweleka engakhange ayingcamliswe incindi yokunikwa isidima somntu, lo kwakungowona  mongo womgaqo-mthetho  owawuphembelela ubutshantliziyo bakhe obabukhuthaza isidima somntu omnyama.
Ngokwamazwi egqwetha losapho luka Biko, uMhlekazi u-Sydney Kentridge, wathi “ukufa kuka Biko yayikukufa okwakubuhlungu, ukufa komntu owayesele elilolo eliqhaqhazela amazinyo lodwa lilele phezu kwemethi ebandayo eyondlalwe phezu komgangatho wesisele sento longo owawubanda okwelitye lomkhekce”. Kunanamhla oku kuya kuhlala kungumthombo ompompoza usizi olukhulu kuyo yonke le minyaka, ukukhumbula ukuba u-Steve Biko wasweleka eneminyaka engama-30 kuphela nje qha ubudala.  Isibane sakhe sobomi saci nywa ngaphambi kwexesha ngabo babesoyika amandla kunye nefuthe lokuvakala kweengcamango zakhe zokuzikhulula kwakunye neenzame zakhe zokuxhobisa amadoda namabhinqa  amnyama ukuba azingce ngobu bona kunye nesidima sawo. Akazange akubone ebomini bakhe oko wayesakukubiza ngokuba ‘libhaso elimenye zelayo’, ukuqondwa kobuntu bokwenene. Ebhala ngalo mbono, waba ngundaba mlonyeni xa wayesithi: “Ekuhambeni kwexesha siza kukwazi ukunika uMzantsi Afrika esona sipho sikhulu sinokubakho – ubuntu.” Xa sasifumana inkululeko yethu ngo-1994, saye saqonda ukuba ilungelo lokuvota liyenye inxalenye nje yomza balazo wethu wokubuyiselwa kwesidima somntu. Kwiminyaka engamashumi amabini anesibhozo singcamla kulawulo lwethu lwentando yesininzi, sijongene nemingeni emininzi, efana nentlupheko, intswelangqesho nokungalingani.
Ngenxa yoko, side sizifumane sele silibele ukujonga ukuba mngakanani na umgama esele  siwuhambile wokufe zekisa uMgaqo-siseko wethu osekelwe phezu kwemithethosiseko eyayibethelelwe ziingcinga neemfundiso zikaSteve Biko. Ngo-1977, urhulumente ongenantliziyo nowayexhu zula imikhala ngelo xesha, wabulala enye yeenkokeli zelizwe lethu ezazinenkamva eliqaqambileyo ngokuyivimba ukutya, amanzi kunye nonyango eyayilufuna ngokukhawuleza ngenxa yezivubeko zokubethwa kabuhlungu ngamapolisa ocalucalulo. Kwiminyaka engamashumi amabini emva kwesi sithwakumbe, kwisigwebo sango-1997, iNkundla yoMgaqo-siseko yagweba ngelithi ukuzalisekisa amalu ngelo asisiseko ommi ngamnye kunye nokuzama ukufezekisa amalungelo ommi ngamnye entlalo-qoqosho luphawu loluntu olubonisa intando yesininzi olunjongo yalo ikukuhlangula isidima somntu esasisele silahlekile. Nanamhla oku eMzantsi Afrika, siyaqhubeka nokuse benzela ukuzalisekisa amalungelo asisiseko omntu ngamnye waseMzantsi Afrika ukuze aphile ubomi obusemgangathweni obungenazifo, indlala nokuswela. Ulawulo lwalo rhulumente wentando yesininzi ngo kulandelanayo luphumeze imigaqo-nkqubo yokuhlangula isidima esilahlekileyo soninzi lweli lizwe ngokuthi lubonelela ngemfundo, ukhathalelo lwempilo, izindlu kunye neenkonzo ezisisiseko. Namhlanje eMzantsi Afrika, imfundo ekwinqanaba eliphukcukileyo ililungelo elisisiseko. Urhulumente utyala imali kuphuhliso lwabantwana kwisigaba esisaqalisa imfundo, oku ukwenza ngelokuxhasa iziphumo ezintle zokufunda kubemi bethu abangabona baselula, kwaye ukwabo nelela ngohlangulo loluntu ngeenkqubo zokutyisa abantwana ezikolweni ukuqinisekisa ukuba aba fundi abaselula bayakwazi ukufumana ezona ziphumo zibhetele kangangoko banako. NgeNkqubo yeSizwe yoNcedo lwezeziMali yaBafundi kunye nezinye iindlela ezahlukeneyo zenkxaso karhulumente, amawakawaka abantu abatsha baseMzantsi Afrika abaphuma kumakhaya angathathi ntweni baye bakwazi ukuba ngoogqirha, amagqwetha, ootishala, izazinzulu, amagcisa kunye noosomashishini. Urhulumente uyabaxhasa abemi abasokolayo nabasemngciphekweni ngokusebenzisa iindlela eziluqilima eziqinisekisa ukubonelelwa koluntu, kwaye ubonelela ngamathuba emi sebenzi amaninzi ngokuvula iinkqubo ezininzi zokuqeshwa koluntu. KuMzantsi Afrika wengcinezelo uSteve Biko owasweleka ephila kuwo, inkululeko yokuthetha yayinemida nemimiselo, kwaye xa ulitshantliziyo lezopolitiko wawuye uzitsa lele amanzi ngomsele, kuba kaloku wawuvalelwa okanye ufumane isohlwayo esiqatha nangakumbi. Namhlanje eMzantsi Afrika, abantu abatsha abakule minyaka wayekuyo uSteve Biko abanye bade bangaphantsi, bahamba phambili kubutshantliziyo bezabalazela izizathu ezihambelana neemfuno zobomi babo, kwaye bayakwazi ukuququzelela iindibano ngaphandle kokungcungcuthekiswa okanye ukugxothwa. Inkululeko yokuthetha nokunxulumana, ilungelo lokuqhankqalaza kunye nelungelo lokulingana phambi komthetho lifunyanwa ngumntu wonke. Njengelizwe, sele sihambe umgama omde ekufezekiseni ukuhlangulwa kwesidima somntu, nekungeyona nto owayeyixabisile kakhulu u-Steve Biko. Ukanti ke, usemde nomgama ekusafu neka siwuhambile. Ngaphandle kwemisebenzi, ngaphandle kwendlu, umbane okanye amanzi, ngaphandle komhlaba, ngaphandle kwe zakhono okanye amathuba, izigidi zabemi boMzantsi Afrika zisavinjwe ubomi ezi bufunayo nezibufaneleyo. Yiyo loo nto urhulumente esebenzi sana namahlakani kwezentlalo ukwakha uqoqosho olubanda kanyayo, ukudala amathuba emisebenzi, ukwenza ukuba amashishini aphumelele kwaye alwe nentsokolo nendlala. Xa siqwalasela ukubalu leka kobomi kunye nelifa elashiywa ngu-Steve Biko, sikhumbula ikhwelo lakhe elinamandla ebantwini elalisithi abantu bangazenzela ngokwabo inkululeko yabo.
Eli khwelo lisabalulekile nangoku njengoko lalibalulekile nangoko. Kufuneka sigxile ekujonganeni nemingeni yethu ukuze sikwazi ukuba noluntu olukhululeke ngokwenene nolulinganayo. Ngamnye wethu kufuneka adlale indima yakhe ngokusebenzisa amalungelo asisiseko akuMgaqo-siseko wethu ukuze sakhe uMzantsi Afrika ongenantlupheko nendlala, ongenaphuhliso lusile layo, ulwaphulo-mthetho nobundlobongela. Njengoko  u-Steve Biko wayebongozile, masi hambe sibheke phambili ngenkalipho nokuzimi sela, sibheke kwiphulo lethu elifanayo kuthi sonke lokufuna ubuntu bokwenene .