Switsundzuxo swa ku ku endla u tshama u hlayisekile eka nguva leya makhisimusi

Dale Hes 

Nguva leya makhi simusi i nkarhi wa ntsako. Kambe yi tlhela yi tisa nxungeto lowu tlakukeke wa timha ngu to fana na tinghozi ta mimovha, vukhamba na vugevenga byin’wana. Landzelela switsundzuxo leswi landzelaka ku endlela leswaku u va ni nkarhi wo hlayiseka xikan’we na wo tsaka na varhandziwa va wena.
Hlayiseka emagondzweni Tinghozi ta le magondzweni ti engetela hi tinhlayo ta le henhla swinene hi nguva leya makhisimusi, laha ti koxaka madzanadzana ya vutomi. Ku tshama u hlayisekile, vona leswaku:
•	U endla nkambisiso wa xipandzamananga u nga si nghena endleleni na ku vona leswaku movha wa wena wu le ka xivumbeko na xiyimo xa kahle.•	Wena na vakhandziyi va wena bohani mabandhi ya vuhlayiseki mikarhi hinkwayo.
•	Teka nkarhi wo wisa tiawara timbirhi tin’wa-na na tin’wana loko u chayela mpfhuka wo leha.
•	Papalata ku nwa swipy-opyi u karhi u chayela hi tindlela hinkwato.
•	Khomelela eka mpimo wa rivilo lowu vekiweke na ku xixima milawu hinkwayo leyin’wana ya le gondzweni.
•	Va na na vuxiyaxiya bya swipandzamananga swin’wana na van’wa-milenge.
•	Papalata ku tirhisa riqingho loko u ri eku chayeleni.
Vuhlayiseki bya vana Tindhawu to tala to endzela eka tona i tindhawu ta phensaphensa, leswi swi vulaka leswaku swi nga ha endleka n’wana wa wena a kumeka a hambana na wena entalwini wa vanhu. Swi na nkoka lowukulu swinene ku veka tihlo eka vana va wena loko va ri karhi va endla migingiriko yo fana na ku hlambela elwandle na ku va va tirhisa rivala ro tlangela. Hi leswi swin’wa-na swa switsundzuxo leswi nga ta endla leswaku vana va wena va hlayiseka: •	Vona leswaku vana lava tsongo va tshama va ri ehansi ka vulanguteri  bya munhu lonkulu loyi a nga na vutihlamuleri hi mikarhi hinkwayo.
•	Endzeni ka movha, vona leswaku vana va bohile mabandhi ya vuhlayise-ki.
•	Dyondzisa vana lavaku-lu tinomboro ta wena ta riqingho leswaku va kota ku ti tirhisa hi nkarhi wa xilamulelamhangu.
•	Vona leswaku vana lava va nga swi kotiki ku hlambela hi matimba va ambexiwa misomi ya le vokweni leyi pomperiwaka loko va ri eku hlambeleni.
•	Dyondzisa n’wana wa wena leswaku a nga tshuki a nghena emovheni wa munhu loyi a nga n’wi tiviki na ku ka a nga vulavuli na vanhu lava a nga va tiviki.
•	Khoma voko ra n’wana wa wena loko u ri endha wini ya phensaphensa na loko u tsemakanya gondzo.
•	Dyondza mpfuno  wa masungulo wa muvabyi ku endlela leswaku u kota ku pfuna eka xiyimo xa xi-lamulelamhangu xa vutshunguri.
VugevengaKu na ku endleka loku tlakukeke ka ku tshoviwa etindlwini na vukhamba hi nguva leya makhisimusi. Tshama u pfule mahlo hi mikarhi hinkwayo u tlhela u tekela enhlokweni magoza yo sivela lawa landzelaka: •	Loko u suka u famba u ya eka holideyi ya wena, vona leswaku mafasitere hinkwawo, na mavanti ya kaya ra wena ya khiyiwile.
•	Loko un’wana wa vaakelana va wena a kumeka a ri kona kwala kaya, kombela leswaku a veka tihlo endlwini ya wena.
•	Loko u ri eka holideyi, tumbeta swilo swa wena swa nkoka, ku fana na tiqingho na swipachi.
•	Vona leswaku movha wa wena wu khiyiwile loko u wu sukela nkarhi wo leha. Vuyelela no kambisisa swikhomo swa wona.
•	Hlayisa tinomboro ta vukorhokeri bya xilamulelamhangu ku fana na tiambulense na maphorisa ti tshama ti ri ekusuhi.