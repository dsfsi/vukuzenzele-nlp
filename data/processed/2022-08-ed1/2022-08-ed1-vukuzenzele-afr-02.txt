Kleinsake versoek om aansoek te doen om steun

Nosihle Shelembe

 Die minister van kleinsake-ontwikkeling, Stella Ndabeni-Abrahams, het kleinsake-ondernemings in townships en landelike gebiede aangemoedig om deur die townshipen landelike entrepreneurskapprogram (oftewel TREP) aansoek te doen om steun.
“Ons spreek werkloosheid en armoede doelgerig aan, maar ons het ook ŉ verantwoordelikheid om die ekonomie te ontwikkel,” sê minister Ndabeni Abrahams.Die minister het tydens die onlangse SheTradesZa-jeugseminaar in Pretoria gesê dat die maksimumwaarde van TREP  R1 miljoen beloop, met ŉ toelaag as een komponent en ŉ lening as die ander komponent. Entrepreneurs in townships of landelike gebiede kan om steun aansoek doen, insluitend befondsing, deur middel van die algemene aansoekvorm beskikbaar vanaf die kleinsakeontwikkelingsagentskap (SEDA), die kleinsakefinansieringsagentskap (SEFA), die nasionale bemag tigingsfonds (NEF) en die nasionale jeugontwik kelingsagentskap.Sake-eienaars moet Suid-Afrikaanse burgers wees om te kwalifiseer.Die volgende skemas is beskikbaar vir kwalifiserende entrepreneurs:
• Ondersteuningsprogram vir kleinskaalse bakkerye en lekkergoedmakers• Ondersteuningsprogram vir motorvoertuigher-stelwerk en werktuig kundiges (asook klein en onafhanklike motorvoertuigonderdeelwinkels en informele motorvoertuig entrepreneurs)• Slaghuisonder steuningsprogram• Ondersteuningsprogram vir klere, leer en tekstiel• Ondersteuningsprogram vir persoonlike sorg• Ondersteuningsprogram vir spaza-winkels• Ondersteuningsprogram vir tshisanyama en gekookte kosOm te registreer, besoek smmesa.gov.za en vul die nodige inligting in.Die regering werk daaraan om die entiteite vir kleinsake saam te smelt na een agentskap en sodoende die befondsingsprosesse vir kleinsake-ondernemings seepglad en gebruikersvriendelik te maak.“Ons is tans besig om SEFA, SEDA en die koöperatiewe banke ontwikkelingsagentskap saam te smelt.”SheTrades programme Ndabeni-Abrahams sê dat die regering deur verskeie inisiatiewe die kleinsakesektor gehelp het om te groei en broodnodige indiensname te skep.“Die departement van kleinsakeontwikkeling en SEDA het ŉ vennootskap met die internasionale handelsentrum gesmee om die SheTrades-program na Suid-Afrika te bring en ŉ SheTradesZA-spilpunt te skep.“Die program poog om ondernemings wat deur vroue besit word, te bemagtig om plaaslik, op streeksvlak en internasi-onaal handel te dryf. Die spilpunt steun die groei van besigheidsvaardighede en mededingendheid van minstens 10 000 Suid-Afrikaanse vroulike entrepreneurs oor ŉ tydperk van vier jaar,” sê die minister.Nagenoeg 3 000 Suid-Afrikaanse vroulike entrepreneurs het reeds op die SheTradesZA-spilpunt geregistreer en ontvang gratis e-leer en kapasiteitsbou.Die SheTradesZA-spilpunt sal ook toegang tot belegging vir ondernemings wat deur vroue besit word, verbeter en besigheidsgeleenthede bevorder.“Die departement en SEDA se betrokkenheid by die SheTradesZA-spilpunt demonstreer ons toewyding aan ontwikkeling en versekering van ekonomiese bemagtiging van vroue in Suid-Afrika,” sê minister Ndabeni-Abrahams.