Nkarhi wo hetelela wa ku titsarisela ku vhota

vukuzenzele unnamed

Ku hela ka vhiki laha vavhoti va faneleke va titsarisela ku ta va hi Mugqivela, 26 na Sonto, 27 Sunguti 2019 hi ku ya hi Mutshamaxitulu wa Khomi xini ya Nhlawulo (IEC), Glen Mashinini.
Mashinini u vule leswaku switichi swo vhotela swa 22 932 hinkwaswo swi ta pfuriwa kusuka hi 08h00 kufikela 17h00 eka ku hela ka vhiki laha vavhoti va faneleke va titsarisela.
“Leswi swi endleriwa ku pfumelela vavhoti lavantshwa  ku titsarisela, na vavhoti lava nga kona ku va va kambisisa vuxokoxoko bya vona bya ku titsarisela.” Mashinini u vurile leswaku eka nkarhi wa sweswi ku na kwalomu ka 26.1 wa timiliyoni ta vavhoti lava va nga titsarisela eka nxaxameto wa vavhoti va rixaka.
IEC ya tshemba leswaku yi ta engetela hi mpimohansi vavhoti lavantshwa va miliyoni yin’we eka nxaxameto wa vavhoti ku nga si fika nhlawulo wa 2019.
Mashinini u vurile leswaku ku titsarisela ka vavhoti swi ta tlhela swi endliwa eka tise nthara ta makhotso etikweni hinkwaro ku endlela leswaku vabohiwa na vona va tirhisa mfanelo ya vona ya ku vhota.
“Hi swikongomelo swa ku vhota, vabohiwa va tekiwa tanihi vavhoti lava va nga titsarisela ku vhota eka xifundzatsongo lexi khotso ra vona ri nga kona.
“Swirho swa mindya ngu ya lava va pfaleriweke etindhawini ta makhotso swi komberiwa ku va yisela mapasi ya vona ku nga si fika pfhumba lera ku titsarisela,” Mashinini a vula.
Ku titsarisela ka vavhotiIEC ya tshemba leswaku vavho -ti, lava se va nga titsarisela, va ta tirhisa nkarhi lowu ku va va endzela switichi swa vona swo vhotela ku ya kambisisa ku titsarisela ka vona, ngopfu ngopfu ku ya tiyisisa na ku lula misa vuxokoxoko bya vona bya tiadirese.
Leswi hi swin’wana swa leswi u faneleke ku swi tiva: •	 Vaakatiko	 hinkwavo	 va	Afri ka-Dzonga lava va nga na malembe ya 16 hi vukhale na kutlula lava va nga na pasi ra ximfumo va nga titsarisela tanihi vavhoti (hambileswi ntsena lava va nga na 18 wa malembe hi vukhale hi siku ra nhlawulo va nga ha vho-taka).
•	 Vavhoti	 va	fanele	ku	teka	khopi ya pasi leri nga na bakhodi, pasi ra khadi leri hlayekaka hi khomphyutara kumbe	xitifikheti	 xa	pasi	ra	nkarhinyana loko va ya titsarisela eka xifundzatsongo xo vhotela lexi hi ntolovelo va tshamaka eka xona.
•	 Loko	va	ri	karhi	va	titsarisela, 	vavhoti va ta fanela va nyika adirese ya vona kumbe nhlamuselo ya laha va tshamaka kona ku pfumelela Khomi xini ya Nhlawulo ku va veka eka xiphemu lexi nga lulama xa nxaxameto wa vavhoti. Vumbhoni	 bya	adirese	a	byi	laveki.
Senthara ya vutihlanganisi ya Khomixini ya Nhlawulo yi ta va yi ri eku tirheni ku nga si	fika	ku	hela	ka	vhiki	ra	ku	titsarisela naswona yi ta va yi ri eku tirheni endzhaku ka ku hela ka vhiki ra ku titsarisela ku pfuna vaakatiko ku titsarisela na ku hlawula.
Mashinini u komberile vakho maxiave hinkwavo, ku katsa na mihlangano ya tipolitiki, tindzawulo na mavandla ya mfumo, swihangalasamahu ngu, mihlangano ya vaaki lava nga na ku tsakela kun’we ku seketela pfhumba lera ku titsarisela na ku hlohlotela ku titsarisela ka vavhoti ku nga si fika nhlawulo.