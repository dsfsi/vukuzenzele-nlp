Imisebenti Netindlela Tekutiphilisa Letigidzi, futsi sisachubeka

vukuzenzele unnamed

Esikhatsini lesingapha nsi kweminyaka lemibili leyengci le, sasungula Sikhutsati SaMengameli Sekwakha Ematfuba Emsebenti kute sivule ematfuba emsebenti nekusekela tindlela tekuphila njengencenye yekusekela kuvuselelwa kwemnotfo ngemuva kwalesikhatsi salo bhubhane we-COVID-19.LeSikhutsati SaMengameli Sekwakha Ematfuba Emsebenti sifinyelele kuncophamlandvo yebantfu labasigidzi lababe yincenye kusukela sasungulwa. Lemphumelelo ibangwe mitamo lehlangene yawo wonkhe hulumende newawo wonkhe ummango, lefaka ekhatsi umkhakha lotimele, tinhlangano temmango kanye naletinye tinhlangano.Loluhlelo lugcugcutele kwakhiwa kwematfuba emsebenti ngalesikhatsi umnotfo usatsatsa sikhatsi kuvuseleleka nekwakha ema tfuba emsebenti ngelizinga lesilifunako. Njengoba siphikelela ngekukhulisa umnotfo kute isiletsele imisebenti leletsa si tfunti nalesimeme ngelizinga lelikhulu, sitawuchubeka kwakha kulemphumelelo Yalesikhutsati SaMenga-meli Sekwakha Ematfuba Emsebenti futsi sisisabalalise sifike kuyo yonkhe indzawo. Namanje kusadzingeka kakhulu kutsi siphelelise kuvuselela timakethe temisebenti. Lesikhutsati futsi sisekela kuvuselelwa kwe mnotfo ngetindlela letimcoka. Esimeni lapho khona kungabi nesipiliyoni sekwenta umsebenti kulihibe lelikhulu lelenta ungatfoli umsebenti, letinhlelo leti tiniketa sipiliyoni lesisezingeni lelisetulu.Etinhlelweni letinkhulu kakhulu letisekelwe ngalesikhutsati, sibonelo, bantfu labasha labacishe babe ti 600 000 bafakwa etikolweni baba basiti babothishela etikolweni letingetulu kwaleti-22 000 letikuyo yonkhe indzawo yelive lakitsi. Baphatsi betikolo, bothishela nalabanye balingani bonkhe bavumelana kutsi leligalelo lalabasiti babothishela lente kutsi sibe ncono simo sekufundza etikolweni. Bantfu labanengi labatisebentako baphatamiseka kundlela yabo yekuphila ngenca yalobhubhane. Umkhakha wetebuciko wona watsintseka kakhulu kunaleminye. Kulomkhakha, bantfu basekelwa kute bativulele ematfuba emsebenti nekutsi bavulele labanye. Temafilimu, temculo kanye netemidlalo yaseshashalatini leyakhicitwa nyalo seyiyakhona kwenta imali ngekutsengisa emathikithi nangetinkhokhelo tekusebentisa imisebenti yabo. Konkhe loku bekufaka ligalelo ekukhuliseni lomkha kha. Lesikhutsati Samengameli Sekwakha Ematfuba Emsebenti siphindze sasekela kusimamisa tindlela tekuphila. Balimi labasafufusa labangetulu kwe-140 000 batfola emavawusha ekubasita kutsi bacale kukhicita nekutsi bakhulise imikhicito yabo emva kwekutsikametwa yi-COVID-19. Lomunye walabo labazuza kuloku nguPhindile Ngcoya loneminyaka le-36 waseRichmond KwaZulu-Natali. Ungulomunye wemalunga enhlangano yemndeni yekulima futsi utsi levawusha layitfolile incedzile kutsi lenhlangano lensha ikhone kusindza ingafi nekutsi ikhone kwenta inzuzo. Lesikhutsati Samengameli Sekwakha Ematfuba Emsebenti siphindze futsi sisekele labo labaneticu, lapho khona ematfuba avulekela bonesi, labaneticu tesayensi, bongoti bemakhono kanye nalabanye. Emayunivesithi lamashumi lamabili nesitfupha ayasita ngekufaka bantfu labaneticu labangakacashwa emisebe ntini lehambisana neticu tabo. Litiko leteSayensi Neletemisebenti Yekuticambela letfule tinhlelo tesayensi letinengi kutakhamuti temisebenti yekuticambela, letifana ne-Duzi uMngeni Conservation Trust, lecasha lusha lwendza wo lube tingcwetfu tekonga simondzawo ema-Enviro-Champs kute lucwashise imimango kutsi ivuselele imitfombo yemanti yendzawo yangakubo. Lolunye luhlelo lwalelitiko lusita bosomabhizinisi kutsi bente tiphakamiso temabhazinisi letimayelana nemnotfo lovikela simondza wo.Tinhlelo temmango tekucasha nato tibe nemtselela ngco emimangweni ngoba takha ematfuba emsebenti lazuzisa wonkhe umuntfu. Kulesikhu tsati Samengameli Sekwakha Ematfuba Emsebenti, loku kufaka kutfutfukisa kufundza etikolweni, kutfutfukisa ti ndzawo tekuhlala letimikhu khu, kusekela labo labasindze kuludlame lolumayelana netebulili, labo labavikela indalo nalabo labeta netindle la letisha tekuvuselela kabu sha imfucuta.Lesikhutsati Samengameli Sekwakha Ematfuba Emsebenti satfulwa ngoba kufuneka siphendvule kulenhlekelele yekuswelakala kwemisebenti leyabhebhe tseliswa ngulobhubhane we-COVID-19. Nanoma lobhubhane angahle abe ancishisiwe, kuswelakala kwematfuba emsebenti kona akukanciphi.Imiholo leholwe kuletinhlelo Tesikhutsati Samengameli Sekwakha Ematfuba Emsebenti itfutfukise umnotfo kubosomabhizinisi labancane nakuminotfo yendzawo kulo lonkhe live lakitsi. Balekeleli babothishela labacashwe Emgungundlovu basebentisa imali yabo Emgungundlovu. Kwenteka kanjalo nasePutso nderwater. Kunekutsi kube nemtselela “wekucala etulu wehlele phasi”, imali ifakwe ngco etandleni temimango lapho idzingeka khona kakhulu. Leyo mali ibese iyatungeleta kuleyo ndzawo yabese “ikhuphukela enhla” iya kumnotfo lobanti. Kungako loku sikubita ngekutsi sikhutsati, ngoba tonkhe tinhlaka temnotfo tiyazuza kanye nemmango.Ngalesikhutsati Samengameli Sekwakha Ematfuba Emsebenti, sikhonile kuvula ematfuba etemandla, ekutibophelela, ebuciko, ekuticambela nalamanye ematfuba. Ngaleyonchubo, sakha ummango losebentako.Bantfu labangetulu kwesigidzi bazuze ngco. Labanye labanengi, emindenini nasemimangweni yalabo labayincenye yaloku, bayivile imitselela yaleSikhutsati. Umsebenti wetfu nyalo ku khulisa nekujulisa umtselela walomsebenti.Ngenca yaleSikhutsati Samengameli Sekwakha Ematfuba Emsebenti, nyalo sesinebantfu labamakhulu etinkhulungwane labanesipiliyoni lesimcoka sekwenta umsebenti. Linyenti lalabantfu laba litfolakala kalula ngekusebentisa inkhundla i-SAYouth.mobi. Senta lubito kubosomabhizinisi kutsi bacashe labantfu laba labasha labasandza kutfola sipiliyoni sekwenta umsebenti njengoba sebatawuphuma kuletinhlelo. Uma bacashi bacala kubuka Lesikhutsati SaMengameli Sekwakha Ematfuba Emsebenti njengendzawo yekutfola lithalente lelisha, sitawube sikhonile kuphumelelisa likhono leligcwele lekwenta kabusha tintfo nekuta nesi nyatselo lesibe yimphumelelo lenkhulu.
 