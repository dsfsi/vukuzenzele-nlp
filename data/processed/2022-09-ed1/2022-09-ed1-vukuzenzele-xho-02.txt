
Gcina Imali:Thenga iimpahla ezingafakelwa rhafu

Allison Cooper

Ngelixa ukunyuka kweendleko zokuhlala ku thwaxa abemi boMzantsi Afrika, ingakumbi abo basuka kumakhaya arhola imivuzo ephantsi, ungaqinisekisa ukuba imali yakho ikunika lukhulu ngokuthi xa uthenga ukutya uthenge izinto ezingafakelwanga rhafu.
  Iimpahla ezingafakelwa rhafu kukutya okuthile okusisiseko ekunganya nzelekanga ukuba abantu bahlawule irhafu kuko, nto leyo ethetha ukuba oko kutya kuthengiswa nge-xabiso eliphantsi. Abantu abathenga ukutya okuluhlu lweempahla ezingafakelwa rhafu banokufumana ngakumbi ngemali yabo, nto leyo ebanceda ukuba babeke ukutya okunesondlo etafileni.
  NgokweNkcukacha-manani yoMzantsi Afrika (i-Stats SA), ukutya kunye neziselo ezingenabutywala (i-NAB) zibiza i-8.6% ngaphezulu kulo nyaka kweyeSilimela kunokuba bekunjalo kweyeSilimela ngowama-2021. I-Stats SA ithe iimveliso zokutya ezonyuke kakhulu sisonka, iinkozo ezitywayo (ezibandakanya umgubo wombona), inyama kunye namafutha konke oku kukutya okusisiseko kwimizi emininzi. Isonka kunye neemve liso zeenkozo ezityiwayo zinyuke nge-11.2% ukususela ngeyeSilimela kowama-2021, zisuka kwi-8.4% kuCanzibe walo nyaka, xa iSalathiso seXabiso loMthengi (i-CPI) sinyuke nge-1.1%. Unyuko lwenyanga lube yi-2.6%, amaxabiso onyuke ngokuqaphelekayo ngawomgubo wombona (5.2%), isonka esimdaka (3.2%) kunye ne-makharoni (3%). Ukongeza koku, amaxabiso enyama anyuke nge-9.5% ukusuka kweyeSilimela kowama-2021 ukuya kweyeSilimela wama-2022, kwaye axabisa ngaphezulu kancinci kunokuba ebenzile kuCa nzibe wama-2022. Amafutha anyuka ngo nyaka kangangama-32.5%, xa kuthelekiswa nama-26.9% kuCanzibe xa kunyuke i-CPI. Iindleko eziphezulu zamafutha, ngo-kukodwa, zibeka uxinzelelo olongezelelweyo kuhlahlo lwabiwo-mali.
 Yonga ngeempahla ezingafakelwa rhafuIimpahla ezingafakelwa rhafu zaphakanyiswa ngurhulumente ngonyaka wama-1991 ukunceda ama khaya anemivuzo ephantsi. Ukususela ekuphakanyi sweni kwayo okokuqala, izinto ezininzi ziye zongezwa kolu luhlu.
NgokweZiko lezeRhafu eMzantsi Afrika, ukutya okungafakelwa rhafu kurhafiswa kangange-0% – oku kuthetha ukuba abantu bahlawula ngaphantsi kangange-15% kwezi mpahla kuba akunyanzelekanga ukuba bahlawule i-VAT.Oku kutya kuquka:
• Isonka esimdaka• Umbona owomileyo kunye nerayisi yombona• Umgubo wesonka esimdaka (ngaphandle kwamakhatshu engqolowa)• Umgqusho• Amaqanda• Imifuno kunye nezi-qhamo ezintsha• Iimbotyi ezomileyo• Iilentile• Umgubo wombona• Irayisi• Intlanzi esezitotini• Amafutha okupheka (ngaphandle kwamafutha eolive)• Ubisi, ubisi olukhuli swayo , umgubo wobisi kunye nomxube wobisi• Umdumba otyiwayo kunye neenkozo ezitywayo ezikhula ngeengxam, ezifana nee-ertyisi, iimbotyi, amandongomane, njl.
 Ii-sanitary towels  (iipads) nazo azifake lwanga rhafu, njengoko kunjalo nakwiipads  zokubeleka kunye nakwiipanty liners .Abantu abadala kufuneka kwakhona babuze kwiivenkile zabo zase kuhlaleni ukuba ngaba bayabanika na abantu abadla umhlala-phantsi isaphulelo, ngeentsuku ezithile, kwizinto ezifakwe irhafu. 