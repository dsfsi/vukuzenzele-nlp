

==================================================================================================================

Page:3

HEALTH Vuk’uzenzele 3 Mfumfu 2022 Ushicilelo 1 EZIVELA EZINDLINI ZOMBUSOMhla ziyi-12 kuMandulo 1977, u-Stephen Bantu wafela ezandleni zamaphoyisa eJele lasePitoli. Isithunzi somuntu, okuyisona simiso esi ngumongo ayesilwela kubushoshovu boku lwela amalungelo abantu abamnyama, bamnqabela sona. Ngokusho kommeli womndeni uMnu Sydney Kentridge, “ukufa kwakhe kwakulusizi futhi kuno mzwangedwa kumata phansi etilongweni”. Kusalokhu kubanga usizi olukhulu yonke le  minyaka esidlulile, uku khumbula ukuthi u-Steve Biko wayeneminyaka engama-30 kuphela ubudala ngesikhathi efa.
Isikhathi sakhe sanqa nyulwa yilabo ababesaba amandla nendudumo yamaqhinga akhe okuzi khulula kanye nemi zamo yakhe yokutshala ukuzigqaja nezithunzi kumadoda nakubesifa zane abansundu. Ekuphileni kwakhe akakwazanga ukuthi abone lokhu ayekubiza ‘ngomklomelo okhazimu layo’, ukutholwa kobuntu beqiniso. Ebhala ngalo mbono, wathi: “Ngoku -hamba kwesikhathi sizoba sesimeni lapho sizonika iNingizimu Afrika isipho esikhulu kunazo zonke – ubuntu.” Ngesikhathi sizuza inkululeko yethu ngowe1994, sakuqonda ukuthi ilungelo lokuvota laliyingxenye yomzabalazo wethu wokubuyiswa kwesithunzi somuntu. Iminyaka engamashumi amabili nesishiyagalombili sathola inkululeko, sisabhekane nezinselele eziningi, ezifana nobubha, ukuswelakala kwemise benzi nokungalingani. Ngaleso sizathu, sihlala njalo sikhohlwa ukuthi sibuya kuphi ekusebenzi seni izimiso eziyisisekelo soMthethosisekelo wethu futhi ezenanela imica bango nezimfundiso zika-Steve Biko. Ngowe-1977, umbuso ongenanhliziyo wabulala omunye wabaholi bezwe owayenekusasa ngokumncisha ukudla, amanzi kanye namakhambi okwelapha ayewadinga ngokuphuthuma ngenxa yokushaywa ngesihluku ngamaphoyisa obandlu lulo. Emva kweminyaka engamashumi amabili, kwisahlulelo senkantolo sangowe-1997, iNkantolo Yomthethosisekelo yathi ukuphelelisa ama lungelo ayisisekelo azo zonke izakhamuzi kanye nokusebenzela ukuzuza amalungelo abo ezenhlalo-mnotho kunguphawu lompha kathi wentando yeningi labantu ohlose ukubuyisa isithunzi esalahleka. Namuhla eNingizimu Afrika, siyaqhubeka nokusebenza ukuphelelisa amalungelo ayisisekelo awowonke umuntu waseNingizimu Afrika ukuze bezophila impilo esezingeni engenazo izifo, indlala kanye nokuswela. Uhulumeni wentando yeningi labantu owalandela waqalisa izinqubomgomo zokubuyisa isithunzi esalahleka seningi lakuleli lizwe ngokuhlinzeka ngemfundo, ukunakekelwa kwezempilo, izindlu kanye nezidingonqangi. ENingizimu Afrika namuhla, imfundo engcono iyilungelo elihamba phambili.  Uhulumeni utshale izimali ekuthuthu kisweni kwabantwana, ekwesekeni imiphumela yemfundo yabantwana, kanye nokuhlinzeka ngosizo lwezenhlalo ngezinhlelo zesondlo ezikoleni ukuqinisekisa ukuthi abafundi bethu abancane bathola imiphu mela emihle esikoleni. Ngoxhasomali lwaba fundi iNational Student Financial Aid Scheme  nangezinye izindlela ezehlukene zosizo lukahu lumeni, izinkulungwane zabantwana baseNingi zimu Afrika abaphuma emakhaya antulayo zikwazile ukuba ngodo kotela, abameli, othisha, ososayensi, izingcweti kanye nosomabhizinisi. Uhulumeni weseka izakhamuzi ezibutha kathaka nezintulayo ngokusebenzisa usizo lokusiza imindeni ehlu phekayo nokuhlinzeka ngamathuba omsebenzi ngezinhlelo zemisebenzi kahulumeni. INingizimu Afrika ecinde zelayo lapho kwafela khona u-Steve Biko, ukukhuluma ngokukhululeka kwakunqa nyuliwe futhi ubushoshovu bezepolitiki baheha ukuboshwa noma okunzima kakhulu kunalokho. Namuhla eNingizimu Afrika, abantu abasha abalingana no-Steve Biko futhi abangaphansi kwakhe bahamba phambili bayizishoshovu zalokho abakholelwa kukho, futhi bayakwazi ukuhlela nga phandle kokuhlukunye zwa noma ukudingiswa.
Inkululeko yokukhuluma nokuzibandakanya, ilungelo lokubhikisha kanye nelungelo lokulingana ngaphambi komthetho kubekwe phezulu kukho konke. Njengezwe, sibuya kude ekupheleliseni isithunzi somuntu, okuyisimiso u-Steve Biko ayesiqhakambisa kakhulu.
Kodwa, liselide ibanga okusamele silihambe. Ngaphandle komsebenzi, ngaphandle kwendlu, ugesi noma amanzi, ngaphandle komhlaba, ngaphandle kwamakhono noma amathuba, izigidi zabantu baseNingizimu Afrika basanqatshelwe impilo abayifunayo nebafanele. Yingakho uhulumeni esebenzi sana nababambiqhaza emphakathini ukwakha umnotho obandakanya wonke umuntu, ukwakha amathuba emisebenzi, ukuvumela amabhizinisi ukuthi alwisane futhi abhekane nobubha nendlala. Ngokucabangela uku baluleka kwempilo nefa lika-Steve Biko, sikhumbula isicelo sakhe esinamandla kubantu ukuthi babe ngabaqophi benkululeko yabo. Lesi sicelo sibaluleke kakhulu manje ngokufanayo nangalesi sikhathi esedlule.  Kufanele sigxile ekubhekaneni nezinselele ukuze sizozuza umphakathi okhululeke ngokweqi niso futhi olinganayo.
Sidinga ukudlala indima yethu ngamunye ngokusebenzisa ama lungelo ethu ayisisekelo akuMthethosisekelo ukwakha iNingizimu Afrika engenabo ububha kanye nendlala, ukunga thuthuki, ubugebengu kanye nodlame. Njengoba u-Steve Biko anxusa, masiyeni phambili ngesibindi  nangokuzimisela nge zimfuno zethu ezifanayo zobuntu obuneqiniso . vUmzabalazo wokubuyisa Ubuntu eNingizimu  Afrika