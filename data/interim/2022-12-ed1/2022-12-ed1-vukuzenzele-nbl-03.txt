

==================================================================================================================

Page:3

HEALTH Vuk’uzenzele 3 UNobayeni 2022 EZIVELA E-UNION BUILDINGS
Eminyakaneni edlulileko le, amaSewula Afrika akhe aqalana nomraro wokuhluma komnotho kabuthaka nokwanda kwabantu abangasebe nziko.
 Lokhu-ke kuthuweleliswe sisifo esikhe sarhagala ngebangamatlhuwo, kwathuweleliswa nanga mzamo wokulinga ukuketula umbuso olingwe ngoVelabahlinze wee2021, kwathi ngekuthomeni komnyaka lo, kwasahlela  iinkhukhula kezinye iindawo zaKwaZulu-Natala, nePumalanga Kapa kunye neTlhagwini Tjingalanga. Kwenzeka koke lokhu nje, nomraro wegezi nawo bewusolo wengame ngelifu lobumnyama, kwenzeka umonakalo emnothweni, kwabhoka umtlhago ema khaya nemabhizinisini. Nokho-ke nanyana sisahlelwe ngilemiraro eyesabekako nje, umphakathi nomnotho welizwe lekhethu utjengise ukuba namandla wokuja melana neentjhijilo. Nje-ke kuneenkomba ezihle ezitje ngisa ukuthi umnotho uthoma ukuhluma.  Iimbalobalo zamva nje zisiqi nisa isibindi sokuthi singaba nethemba nokho.
 IZiko leemBalobalo leSewula Afrika lazise iimbalobalo ezi tjengisa ukuthi lehlile inani labantu abangasebenziko ekoteni yesibili yomNyaka wee-2021. Okuqakathekileko kukuthi lesisilinganiso sitjengisa ukuthi inani mbala labantu abasebenzako likhuphuke ukusukela eengidini ezili-14.5 ekoteni yesine yomNyaka wee-2021,  layokuba ziingidi ezili-15.5 ngekota yesibili yomNyaka wee-2022.Lesi-ke silinganiso esipha amandla sokwanda kwenani lemisebenzi efuneka kangaka ngesiquntu soku thoma sanonyaka. Imisebenzi le ivuleke khulu emakorweni  anjengewomphakathi  nehlalakuhle, newezoku rhweba, newezeemali, kunye newemagontrageni. Siyavuma-ke nokho ukuthi kusese kunengi ekusafuze kwenziwe nakuzakuba nomehluko obonakala mbala wokwehla kwenani eliphezulu kangaka labantu abangasebenziko elizweni lekhethweli.
Ngakelinye ihlangothi, leziimbalobalo zitjengisa ukuthi amaqalontanzi weHlelo lokwAkha nokuVuselela – njengokuqatjhwa komphakathi ngobunengi, ukuhlelwa ngobutjha komnotho kunye nokwakhiwa komthanga lasisekelo – koke kunento okuyenzako ekuvulweni kwemisebenzi.Njengoba ukwakhiwa nokuthuthukiswa ko mthangalasisekelo namasiso kungamanye wamaqalontanzi wehlelo lethu lokuvuselela nje, kuba yinto ekhuthazako ukwanda kwemisebenzi emagontrageni.  Isabelo seemali sangoMhlo lanja wee-2022 sitjengise ukukhutjhulwa ngama-30% kwemali esetjenziselwa umthangalasisekelo womp hakathi owakhiwa mbuso eminyakeni emithathu ezako le, sayokuba mabhiliyoni ama-R812, ukube eminyakeni emithathu edlulileko bekusetjenziswe imali emabhiliyoni ama-R627. IBhodi yezokuThuthukiswa kweBubulo lamaGontraga mhlapha isandukuveza ukuthi andile amaphrojekthi womthangalasisekelo asunduzwa mabhizinisi wombuso anjenge-Transnet ne-Eskom, kodwana kube njalo nemadrobheni ama khulu ama-Methro kunye nangomthangalasisekelo womNyango wezemiSebenzi kaRhulumende nezomThan-galasisekelo.

 NgoMgwengweni nonyaka sibone umnotho wekhethu ubuyela eenkhathini  zangaphambi kokusahlela kwesifo esikhe sarhagala, ngenca yomphumela omuhle wePahla ePheleleko ya ngeKhaya (i-GDP) ekoteni yokuthoma yomnyaka.
 Umnqopho wantanzi  kuphakama msinyana lapha sikhonapha, okhona kwenza ukuthi siragele pham bili ngomnqopho wethu wokuhlelwa ngobutjha kwendlela yokusebenza okusunduza ukuhluma ko mnotho.
 Mhlapha urhulumende umemezele isiphakamiso samatjhuguluko wokubulala isilinganiso esibekiweko selayisense yokuphehla igezi nesikhuthaza abaphehli abakhulu ukuthi basikime baphehle igezi ngobunengi kuzokwazi ukungezeleleka igezi yethungelelwano lelizwe loke.  Lokhu-ke kusilinga nisoliqha esikhulu emzameni wethu wokuhlela ngobutjha iindaba zokuphehlwa kwe gezi, ekuyinto yokuthoma eqakatheke khulu yokuhluma komnotho nokubiza amasiso.
  Solo kwamenyezelwa ihlelo lelizwe loke ngoVelaba hlinze nonyaka, sisebenza njengorhulumende osebenza ngokusizana nabanye ababelani ekuphumeleliseni nekuhleleni imithethoka mbiso ngobutjha.
 Solo siphakamise isilinga niselo sokuthola ilayisense sayokuba li-100 lama-megawatt ngoMgwengweni wee-2021, sekutloliswe amaphrojekthi wegezi evuselelwako anga phezulu kwama-500 MW, ephayiphini elingaphezulu kwee-6 000 MW lamaphrojekthi aseengabeni zokwakhiwa ezihlukahluki leko. Ihlelo lokuhlela ngobutjha solo liragela phambili ngoku veza indima yokuya phambili ekusekeleni ukuhlunyiswa komnotho nekubizeni ama siso.

 Ukuhluma komnotho angeze kwaphumelela, nemisebenzi angeze yavuleka ngaphandle kokudlula ehlelweni elibu disi kodwana elifunekako lokuhlela ngobutjha okuzaku letha ubungcono emmoyeni webhizinisi newamasiso. Lo-ke msebenzi karhulumende.

 Nokho nasizakuba  nesiqiniseko sepumelelo, kuzakufuneka sivumelane hlangana kwamabhizinisi, nabasebenzi kunye neenhlangano zo mphakathi, hayi kwaphela ngamatjhuguluko afunekako wokuhlela ngobutjha, kodwana nangokubonisana okufunekako kobanyana sizokuphumelela kilokho esikunqophileko.
 Njengoba umnotho weli zwe lekhethu uzakuthatha isikhathi ukuvuseleleka nakusaphunyeleliswa nehlelo lethu lokuhlela ngobutjha, sizakusolo sifunana nezinye iindlela zokungezelela amaga dango wokuvula imisebenzi.
Ngokukhambisana namagadango asekela ukuhluma kwekoro yangeqadi,  sizakwandisa nokuqatjha embusweni, sibe siqinisekise nokuthi abasebenzi abacapha zeka lula bayavikeleka.
 Ukwanda kwabantu abaqa tjhwako/abathola umsebenzi, ngokukhambisana namanye amatshayo athembisako wokuvuseleleka komnotho, kufuze kusikhuthaze ukuthi sitjhotjholoze ngamandla ngokuhlela ngobutjha besi phumelelise neHlelo lethu lokwAkha nokuVuselela kobanyana kuzokuvuleka amathuba wamasiso newokuhluma. Kufuze kukhuthaze boke ababelani bomphakathi ukuthi basebenze ngo kutjhidelana khudlwana, nangengqondo yokurhabisa izinto ngomnqopho wokuhlu misa msinyana nokukhuthaza ukuvulwa kwemisebenzi msinyana nangobunengi.  Iimbalobalo Zemisebenzi Zitjengisa Ukuthi  Umnotho Wekhethu Uthoma Ukuvuseleleka