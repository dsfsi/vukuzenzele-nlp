Ondersteun die polisie om Suid-Afrika veiliger te maak 

vukuzenzele unnamed

Daar is toenemende publieke frustrasie en woede oor die vlak van misdaad in ons land.
  Die onlangse roofaanval en bendeverkragting van agt jong vrouens in Krugersdorp het landwye woede en ontsteltenis ontlok en het gelei tot roepe om daadwerklike optrede teen gewapende bendes van onwettige myners wat in die area werksaam is.Die Suid-Afrikaanse Polisiediens (SAPD) moet geloof word vir hul besliste optrede die afgelope drie weke in reaksie op die bendeverkragting en misdadigheid in die area. Gemeenskappe het egter met reg uitgewys dat dit nie ŉ hoëprofielmisdaad moet neem om uiteindelik aksie te neem teen misdaad nie.Die realiteit is dat polisiëring in Suid-Afrika ernstige uitdagings in die gesig staar. Maar ons werk hard daaraan om dit die hoof te bied. Soos enige staatsdepartement voel die SAPD die gevolge van die land se fiskale krisis, jare van personeeltekort en staatskaping. Polisielede werk ook in ŉ gevaarlike omgewing waar hulle dikwels geweld, beserings of die dood in die gesig staar.Misdaad in Suid-Afrika kan nie uitgeroei word sonder ŉ sterk, bekwame en professionele polisiemag nie. Die kapasiteit van die SAPD is een van die kwessies wat uitgelig is in die verslag van die kundige paneel wat die onrus van Julie 2021 ondersoek het, en waar ons nou stappe neem om dit op te los. Nadat ons die noodsaaklike stabiliteit in die leierskap van die SAPD herstel het, is ons fokus nou daarop gemik om die kapasiteitsgapings te verklein wat gelei het tot die wetstoepassingsagentskappe se onvoorbereidheid om die gebeure van verlede Julie te hanteer. ŉ Personeeltekort en ŉ gebrek aan voldoende opleiding het veral ŉ ernstige impak op gemeenskapsen openbareordepolisiëring gehad. Die regering het befondsing toegestaan vir die werwing van 12 000 nuwe polisierekrute, en die eerste innamegroep ondergaan reeds basiese opleiding. Die SAPD se eenhede vir openbare-orde polisiëring sal ŉ bykomende  4 000 lede in hierdie finansiële jaar ontvang en reëlings word getref vir toepaslike opleiding van hul lede.Met die lesse wat uit verlede Junie se onrus geleer is in gedagte, is ons besig om te werk aan die verbetering van samewerking tussen wetstoepassingsagentskappe en die private sekuriteitsbedryf in die stryd teen misdaad. Ons het die noue samewerking van alle belanghebbendes nodig, insluitend die besigheidswêreld, sodat hulpbronne en misdaadintelligensie gedeel word om sodoende openbare veiligheid te verbeter, sowel as dat daar opgetree word teen misdade wat ekonomiese aktiwiteit ontwrig. ŉ Voorbeeld is die samewerking tussen Trans-net-vragspoor en die SAPD om die diefstal van infrastruk tuur en spoorlynsabotasie te bekamp. Hierdie misdade beïnvloed die ekonomie baie ernstig, aangesien maatskappye nie hul goedere na die hawens kan vervoer om uitgevoer te word nie. Nog ŉ voorbeeld van samewerking is tussen mynsekuriteit, private sekuriteit en die SAPD is die bestryding van diefstal van edelmetale.Weens hierdie gesamentlike pogings sien ons vordering in areas soos Mpumalanga en Limpopo, wat brandpunte van onstabiliteit was soos wat gesteelde metale na onwettige markte oorsee geneem is.Die SAPD het ook deur middel van sy nasionale ingrypingseenhede begin vordering maak in die bestryding van georganiseerde misdaad, insluitend dwelmsindikate, bendes en onwettige mynbedrywighede.Die SAPD is besig om ŉ taakspan op die been te bring om onwettige mynbedrywighede vas te vat, tesame met ander taakspanne wat te doen het met konstruksieterreinafpersing, koperen kabeldiefstal, en diefstal en vandalisme van ekonomiese infrastruktuur. Benewens die sukses van doeltreffende polisiëring in die aanpak van ekonomiese misdade, gaan die harde werk van die SAPD in breër misdade dikwels ongesiens verby.Byvoorbeeld, in die afgelope finansiële jaar het die SAPD se misdaadondersoekeenheid 206 lewenslange vonnisse teen 209 aangeklaagdes verseker, waarvan 154 vir moord en verkragting was. Die SAPD se eenhede vir gesinsgeweld, kinderbeskerming en seksuele oortreders het 356 lewenslange vonnisse verseker teen 266 aangeklaagdes. Operasies vir die opsporing van verdagtes het tot 13 000 inhegtenisnames gelei. Gegewe die hoë vlakke van misdaad in ons samelewing, is daar duidelik baie meer wat nog gedoen moet word. Maar hierdie syfers toon aan dat baie misdadigers wel inhegtenis geneem en suksesvol vervolg word. Hulle word nie toegelaat om met moord weg te kom nie. Die direktoraat vir prioriteitsmisdaadondersoeke, ook bekend as die Valke, het al sy teikens vir die vorige finansiële jaar behaal, wat beteken inhegtenisnames en skuldigbevindings, batebeslaglegging, beperkingsen konfiskeringsbevele en verbeuringsbevele tot die waarde van miljoene rand. Die inhegtenisnames en skuldigbevindings wat deur die Valk bewerkstellig is, sluit in onwettige mynaktiwiteite, skade aan brandstofpypleidings, kontantwa-rooftogte en polisiemoorde.Die Valke het begin om saam met die NVG se ondersoekdirektoraat vir gevalle wat voortspruit uit die staatskapingskommissie, te werk. Die SAPD ondersteun die stryd teen geslagsgebaseerde geweld deur meer slagoffervriendelike vertrekke by polisiestasies in te rig en die verkryging van ongeveer ŉ halfmiljoen bewysinsamelingstelle wat na polisiestasies versprei word.Polisiëring kan nie slaag sonder die samewerking van gemeenskappe nie. Om hierdie rede fokus ons op die uitbreiding van die netwerk van gemeenskapspolisiëringsforums om beide polisiëring en gemeenskapsverhoudings te verbeter.Ons loof die gemeenskappe wat verantwoordelikheid neem om hul omgewing veilig te hou deur middel van straatpatrollies, misdaadbewusmakingsveldtogte en ander aktiwiteite.Deur gebruik te maak van die verslag van die kundige paneel as ŉ grondslag vir organisatoriese hervorming, is ons besig om hulpbronne te herorganiseer en te herprioritiseer, kapasiteit te verbeter en wetstoepassingskapasiteit oral oor te versterk. Om ŉ polisieman of polisievrou te wees, moet een van die moeilikste en gevaarlikste beroepe in die land wees, sowel as ŉ beroep waar jy onder die meeste druk verkeer, en is dikwels ŉ ondankbare taak. Alhoewel die publiek se frustrasie met misdaad verstaanbaar is, is dit jammer dat dit aanleiding gee tot vyandigheid teenoor ons polisie wat voortgaan om ons te dien en te beskerm.Soos wat die regering werk om die polisie van die nodige hulpbronne, opleiding en begroting te voorsien om hul werk te doen, doen ek ŉ beroep op alle Suid-Afrikaners om hul deel te doen en op te tree om ons strate en gemeenskappe misdaadvry te hou. Laat ons erkenning gee aan die harde werk van ons polisie en vir hulle ons volle ondersteuning gee om Suid-Afrika ŉ veiliger plek te maak.
