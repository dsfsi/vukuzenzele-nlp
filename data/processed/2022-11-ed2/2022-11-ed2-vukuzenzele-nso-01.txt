Thuto ya bana ba banyenyane ke senotlolo sa bokamoso ba rona

vukuzenzele unnamed

Di mmalwa dike tsahalo tse amang moporesidente tse kgotsofatsang tse fetang ho dula le bana ba banyenyane hoseng. Ke sa tswa ya pulong ya setsi sa Little Flower sa thuto ya ba banyenyane (ECD), Bizana, Kapa Botjhabela, moo ke bileng le nako le ba bang ba baetapele ba kamoso ba naha ena ya rona, ke ba balla le ho ba mamela.
Setsi sena se sa tswa ahwa ke mokgatlo wa ntshetsopele wa Impande South Africa ka tshehetso ya Nelson Mandela Foundation.
Ke ile ka ameha maikutlo ke kamoo basebetsi ba setsing ba inehetseng ho tshehetseng baahi le bana. Ba mpole lletse hore matsatsing a pele, basebetsi ba setsi ba ne ba sa fumane meputso empa ba ntse ba etla mosebetsing. Ba boetse ba mpolella hore leha malapa a mang a hloleha ho lefa R20 bakeng sa bana, bana ha ba kgutlisetswe morao.
Boinehelo ba basebesetsi ba setsing sa ECD bo bohlokwa hobane ditsi tsena tsa bana ba banyenyane di na le karolo ya bohlokwa ntshetsopeleng ya setjhaba sa rona. Ditsi tsena di fumaneha motseng o mong le o mong wa mahae, toropong e nngwe le e nngwe le metsemeholong e meng le e meng naheng. Bongata ba tsona di qadilwe ke basadi ba me tseng ho tshehetsa batswadi ba batlang hore bana ba bona ba hlokomelwe ha ba le mose betsing. Bongata ba dibaka tsena bo qadile e le dikeretjhe le dibaka tsa tlhokomelo ya bana ya motsheare. Bongata ba tsona di hodile tsa atoloha tsa kenyeletsa kharikhulamo ya motheo ya ho ithuta di tshebeletsong tsa tsona.
Re le mmuso re inehetse mosebetsing wa ho ntlafatsa maemo a tlhokomelo le ho netefatsa boteng ba mehlodi e hlokehang ditsing tsa ECD molemong wa hore di be le diketsahalo tse loketseng bakeng sa bana ba banye nyane, ho ba lokisetsa ho ya sekolong. Ka Mmesa 2022, re phethetse ho tloswa ha mose betsi wa ECD Lefapheng la Ntshetsopele ya Setjhaba ho ya Lefapheng la Thuto ya Motheo. Sena se molemong wa ho hokahanya thuto ya bana ba banyenyane le kha rikhulamo ya sekolo, le ho nehelana ka thupelo, thuto le ntshetsopele basebetsing ba ditsi tsa ECD naheng ka bophara.
Thuto ya motheo e bohlokwa katlehong ya ngwana hamo rao dilemong, ke ka hona Bili ya Tlhomathiso ya Melao ya Thuto ya Motheo e Palame nteng e hlahisa hore ho tlame hore bana bohle ba fumane dilemo tse pedi tsa ECD pele ba kena ho Kereiti ya 1. Ke mokgahlelong ona moo bana ba lokelang ho rutwa, ho ithuta ka ho bapala le ho fumana bonnyane dijo hang ka letsatsi.
Ditsi tsa thuto ya bana ba banyenyane ha di lokisetse baahi ba naha ya rona ba ba nyenyane ho tswella sekolong feela; di boetse di bohlokwa haholo jwaloka mehlodi ya qalo ya dikgwebo le ho thehwa ha mesebetsi. Ditsi tsena ke karolo ya bohlokwa ya tsa bohlokomedi. Di thusa batho ho iphedisa, haholo holo basadi, e leng ntho e kenyang letsoho ho the hweng ha mesebetsi metseng e mengata.
Ditsi tsa ECD di ile tsa ameha haholo ke ho qhoma ha sewa sa COVID-19. Dibaka tse lefisang bana hore di nne di sebetse di ile tsa hloleha ho lefa basebetsi ba tsona mme batswadi ba bangata ba neng ba felletswe ke mosebetsi ba hloleha ho boloka bana ba bona ditsing.
Mmuso o ile wa thusa ka ho theha Letlole la ECD la Thuso ya ho Imolla molemong wa Matlafatso ya Mosebetsi ho thusa ditsi tsa ECD tse neng di sa kenelwe ke tjhelete ka lebaka la sewa, le ho di thusa ho tsoha. Ho thusa baahi ba rona ba banyenyane ka disebediswa tseo ba di hlokang hore ba tswelle bophelong ke boi karabelo boo re lokelang ho bo jara bohle. Re lokela ho tswela pele ho etsa kamoo re ka kgonang, re le mmuso, lekala la poraefete le me kgatlo ya ntshetsopele, ho tshehetsa ditsi tsa thuto ya bana ba banyenyane.
Ka ditshebeletso tse ngata tsa bohlokwa tseo ECD e fanang ka tsona, ho kenye letsa thuto ya bana, ho fana ka tlhokomelo ya bana bakeng sa batswadi ba sebetsang kapa ho theha menyetla ya mosebetsi ya ba iqallang di kgwebo, lenaneo lena le na le seabo se seholo phihlellong ya maikemisetso a mangata a rona a ntshetsopele.
Erekaha tsa bohlokomedi di laolwa ke basadi haholo, tshehetso ena e thusa basadi haholo, haholoholo ba me tseng e itlhophereng, hore ba be le ditjhelete ba ikemele.
Bana ba banyenyane ba ditsing tsena ke moloko o tlang wa Maafrika Borwa a tlamehang ho phethahala e be baahi ba nang le boikarabelo, bokgoni le makgabane.
Ba lokela ho kgona ho  ntshetsa ditoro tsa bona pele molemong wa hore bohle re fihlelle toro ya rona ya setjhaba se lokolohileng, se atlehileng le se thabileng.  