Iinkcukacha ezibalulekileyo ngokuqala i-B&B

Dale Hes

Ingaba ufuna ukuzenze la imali ngokunika abakhenkethi iindawo  zokulala, ubenze bangabulibali ubububele kunye nendlela abe behleli ngayo kamnandi ngethuba betyelele kwingingqi yenu? Ukuqalisa ishishini leBed and Breakfast (i-B&B) yenye yendlela ezingcono kakhulu yokuziqalela ishishini kwicandelo lezokhenketho. Nazi iinkcukacha ekufuneka uzazi malunga nokuziqalela i-B&B.
Yintoni i-B&B?NgokweBhunga lokuHlela lezoKhenketho loMzantsi Afrika, i-B&B yindawo yoku lala engenabucukubhede buninzi efanayo nje nalo naliphi na ikhaya.
Igumbi ngalinye kufuneka libe nendlu yalo yangasese, kwaye imali yesidlo sakusasa kufuneka iqukwe kule yokula la. Ukongeza, igumbi kufuneka licocwe yonke imihla xa kukho indwendwe elihlala kulo.
Iindlu eyenziwe i-B&B inganamagumbi amathathu kuphela ubukhulu. Ukuba le ndlu inamagumbi angaphezu lu kwamathathu, ayiseyo-B&B kufuneka ibizwe ngokuba iyiguest house .
 Ngawaphi amanqanaba alandelwayo xa kuvulwa i-B&B?Inqanaba lokuqala kukuya kumasipala wakho uye kufaka isicelo sokunikwa ilungelo lokuguqula indlu yakho ibe lishishini lokulalisa nokuntenda iindwendwe. Kungafune ka ukuba ufumane nemvume kubamelwane bakho, uze uxhome nezaziso zokwazisa abantu ngokubanzi, ukwenzela abo banokuwukhaba lo mbono wakho.
Xa sele uyifumene imvume kumasipala, kuza kufuneka ukuba wanezise nezinye izinto ezifunekayo ngokomthetho.
Izinto ezibalulekileyo ekufuneka uziqwalaseleIndawo – Indawo ekuyo i-B&B yakho ibaluleke kakhulu. Ukuba uhlala kwindawo engathandwa kakhulu ngabakhenkethi kuza kubanzima kakhulu ukuba ishishini lakho liqhube kakuhle.
Izimali – Ishishini lezokhenketho lihamba ngokwamaxe sha onyaka, ke ngoko kufu neka ube nemali oyibekileyo eza kuqhuba ngala maxesha onyaka anqatyelwe ngabakhenkethi.  Ubomi obutsha – Ubomi bakho buza kutshintsha kakhulu xa ungumntu one-B&B. Amaxesha amaninzi kuza kufuneka uvuke ngonyezi futhi ngamanye ulale ebusuku, kwaye kufuneka uyiqhele into yokuba uza kuba nabanye abantu aba zindwendwe abaza kusebenzisa eli khaya lakho. Kwaye kufu neka uqinisekise ukuba indlu yakho ihlala isemgangathweni futhi icocekile ukwenzela ukuba iindwendwe zakho zaneliseke ngalo lonke ixesha.
Ukwazisa nge-B&B yakho – Icandelo lokulalisa nokuntenda iindwendwe linamashishini amaninzi kakhulu, ke ngoko kufuneka uzinike ixesha futhi ube nayo nemali yokwazisa nokuthengisa i-B&B yakho.
Kufuneka ucinge ngeendlela ezindwebileyo zokuthengisa ishishini lakho. 

Xa ufuna iinkcukacha ezithe vetshe ngeBhunga lokuHlela lezoKhenketho loMzantsi Afrika tsalela umnxeba ku: 011 895 3000.