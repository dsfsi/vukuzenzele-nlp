Varindzi va mbango va hlayisa swibejwana

Dale Hes

Muhlayisi wa mban go Phakamani  Nyawo (26), loyi a kumekaka eNkambeni wa Swiharhi swa nhova wa Umkhuze eKwaZulu-Natal, hi un’wana wa 1 659 wa vahlayisi lava thoriweke hi Pha ka ya Rixaka ya Afrika-Dzonga (SANParks) ku hlayisa mbango enkambeni wa vuhlayiselantumbuluko wa mani na mani na wa xihundla eAfrikaDzonga.  Nyawo, loyi a nga xiphemu xa phurojeke ya vuhlayisi bya mbango leyi fambisiwaka hi EPWP , u kholwa leswaku i swa nkoka ku dyondzisa miganga hi ta mahlayiselo ya mbango.
 “Hi fanele ku ya emigangeni hi ya burisana na vanhu na ku va endla va twisisa nkoka wa ku hlayisa ntumbuluko. Hi kona miganga yi nga ta twisisa ntirho wa vutomi bya le nhoveni,” u vurile.
Phurogireme, leyi letelaka vantshwa va MaAfrika-Dzonga hi vuswikoti lebyi va byi lavaka ku tirha eka vuhlayiselo bya ntumbuluko na bayodayivhesithi, yi tiyisisile leswaku Nyawo a kota ku hlayisa ndyangu wa yena.  “Sweswi ndyangu wa mina wu na lwangu ra kahle leri nga pfuteki, hikokwalaho ka ntirho wa mina. Ndzi tsa-kile ngop fu ku va ndzi kumile nkateko lowu,” u vurile.
Holobye wa Timhaka ta Mba-ngo Dok. Edna Molewa u thyile vahlayisi va mbango vito ra 'varindzi va mbango’ hikuva va teka xiave lexikulu eku lweni na vugevenga bya mbango, byo fana na ku hlotiwa ka swibe jwana.
“N’waxemu kwalomuya ka 1 659 wa vahlayisi va mbango a va rhumeriwile eka tindhawu leti ku nga na ku hlotiwa ka ma timba ka swibejwana ku ya pfu na hi vuhlayiseki bya mbango.
Va ta nyikiwa matimba yo hundzuka vayimeri va swibejwa na etindhawini leti,” u vurile.
Nyawo a ri xiphemu xa xipano lexi khomeke muhloti  eNkambeni wa Swiharhi wa Umkhuze, leswi yiseke eku khotsiweni ka xigevenga xa kona.  “Ndza tinyungubyisa hi matshalatshala ya mina naswona eka mhaka leyi, ntokoto wa mina wu ndzi pfunile swinene hikuva wu endlile leswaku ku khomiwa muhloti,” u vurile. Phurogireme leyi yi pfunile eku khomiweni, eku lavisisi weni na le ku gweviweni ka vahloti va swihari; ku hungu tiwa ka ku hlotiwa ka swiharhi swa nhova hi 50 phesente; na ku tiyisisa ku hungutiwa ka ku rhiyiwa ka swiharhi hi 76 phesente.