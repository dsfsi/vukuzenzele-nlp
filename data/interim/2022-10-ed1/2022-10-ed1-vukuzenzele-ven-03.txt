

==================================================================================================================

Page:3

Vuk’uzenzele 3 Tshimedzi 2022  Khan ḓḓiso 1 U BVA UNION BUILDINGSNga ḽa 12 Khubvu medzi 1977, Vho Stephen Bantu Biko vho lovhela tshiṱokisini vhe dzhele fhaḽa Dzhele ya Vhu kati ya Piṱori. Tshirunzi tsha muthu, mutheo we wavha u vhudzivhani ha mbilu yavho ya u lwela mvusuludzo ya vharema, vho dzimiwa tshone. Uya nga maipfi a ramilayo wa muṱa Vho Sydney Kentridge, “lufu lwavho lwo vha lu ṱungufhadzaho nahone vhe vhoṱhe vho eḓela kha thovho nṱha ha tombo nga ngomu dzhele.” Hezwi zwi kha ḓivha tshiko tsha masinḓambilu nga murahu ha miṅwaha minzhisa yo fhiraho, u humbula uri Vho Steve Biko vho vha vha tshi tou vha na miṅwaha ya 30 fhedzi musi vha tshi lovha. Vho vhulawa nga tshifhinga tsha musi vhe maṱhakheni a vhutshilo havho nga avho vhe vha ofha maanḓa na mihumbulo yavho ya u ḓivhofholola khathihi na nungo dza u vusuludza vhuvha na tshirunzi zwa vhanna na vhafumakadzi vha vharema. Vhutshiloni havho hoṱhe a vho ngo vhuya vha vhona zwe vha vha vha tshi zwi vhidza ‘muṅeṋe u penyaho’, muḽoro wa vhukuma wa vhuthu. Musi vha tshi ṅwala nga ha kuhumbulele ukwu, vho amba uri: “Nga murahu ha tshifhinga ri ḓo swika kha tshiimo tshine ḽa Afrika Tshipembe ḽa ḓo ṋetshedzwa mpho khulwanesa – ya tshifhaṱuwo tsha muthu.” Musi ri tshi wana mbofholowo yashu nga 1994, ro pfesesa uri pfanelo ya u khetha yo vha itshi tou vha iṅwe ya nndwa yashu ya u lwela tshirunzi tsha muthu. Nga murahu ha miṅwaha ya fumbili malo ri kha mbofholowo, ri kha ḓi livhana na khaedu nnzhisa, u fana na vhushai, u shaea ha mishumo khathihi na u savha ha ndinganyelo. Nga nṱhani ha zwenezwo, ri dzulela u kundelwa u vhona lwendo lwe ra tshimbila lwone kha u ṋetshedza mutheo wa Ndayotewa yashu zwe zwavha zwi zwone zwo hwalaho mihumbulo na pfunzo dza Vho Steve Biko.
  Nga ṅwaha wa 1977, muvhuso wa tshiṱuhu wo vhulaha murangaphanḓa washu we avha atshi sumbedza uvha na vhu matshelo nga u mu dzima zwiḽiwa, maḓi khathihi na mishonga zwe avha a khou zwi ṱoḓesa nga nṱhani ha u rwiwa lwa tshiṱuhu nga mapholisa a tshiṱalula. Nga murahu ha miṅwaha ya fumbili, kha khaṱhulo ya 1977, Khothe ya Ndayotewa yo amba zwa uri u swikelela ndavhelelo dza pfanelo dza mudzulapo muṅwe na muṅwe khathihi na u swikelela pfanelo dza zwa matshilisano na ikonomi zwi tou khwaṱhisedza lushaka lwa demokirasi lu no khou lwela u vhulunga tshirunzi tsho lozweaho. Kha ḽa Afrika Tshipembe ṋamusi, ri khou isa phanḓa na u shuma u lwela pfanelo dza mudzulapo wa Afrika Tshipembe muṅwe na muṅwe uri vha kone u tshila vhutshilo ha khwiṋe vhu si na malwadze, nḓala na u dzimiwa zwithu. Mivhuso nga u tevhekana hayo ya demokirasi yo tevhedzela milayo ya u tsireledza tshirunzi tsho lozweaho tsha vhathu vhashu vhanzhi nga u ṋetshedza pfunzo, ndondolo ya mutakalo, dzinnḓu kha thihi na tshumelo dza ndeme. Kha ḽa Afrika Tshipembe ṋamusi, pfunzo ya khwiṋe ndi pfanelo ya ndeme.
Muvhuso wo tou fombe kha mveledziso ya vhana vhaṱuku, nga u tikedza mvelelo dza ngudo dza vhana vhashu vhaṱuku, wa dovha wa ṋetshedza magavhelo nga kha mbekanyamushumo ya u ṋetshedza zwiḽiwa zwikoloni u vhona uri vhagudiswa vhaswa vha swikelele zwa khwiṋe khavho. Nga kha Tshikimu Tsha Lushaka Tsha Masheleni a u Thusa Matshudeni na dziṅwe thikedzo dza muvhuso, vhaswa vha zwigidi vha Afrika Tshipembe ubva miṱani yo fhambanaho vho kona uvha madokotela, vhoramilayo, vhadededzi, vhorasaintsi, dziathizene na vhabindudzi. Muvhuso u tikedza vhashai khathihi na vhadzulapo vho dziedzeaho nga kha tsireledzo ya matshilisano yo khwaṱhaho na u ṋetshedza tshikhala zwa mushumo nga kha mbekanyamushumo dza tshitshavha dza u sika mishumo. Kha ḽa Afrika Tshipembe musi uḽa wa tshiṱalula ḽe Vho Steve Biko vha lovha khaḽo, pfanelo dza u amba dzo vha dzi siho nahone u ḓidzhenisa kha zwa poḽotiki zwo vha zwi tshi ita uri vhathu vha farwe kana vha ṱangana na zwi no vhavhesa. Kha ḽa Afrika Tshipembe ṋamusi, vhaswa vhane vha lingana na zwe Vho Steve Biko vha vha vhe zwone kale na vhaṱuku khavho vha vhudzivhani ha u lwela zwithu zwi re tsini navho, nahone vha a kona u dzu-dzanya usa tambudzwa kana u pandelwa. U amba wo vhofholowa na u ḓisendedza tsini na zwine wa funa, pfanelo ya u gwalaba khathihi na pfanelo ya ndinganyelo phanḓa ha mulayo ndi dza roṱhe. Sa shango, ri bva kulesa kha u swikelela tshirunzi tsha muthu, mutheo we VhoSteve Biko vha u pembelela.
Honeha, hutshe na zwinzhi zwine ra kha ḓi tea u zwi ita. Musi ri sina mishumo, ri sina dzinnḓu, muḓagasi kana maḓi, ri sina mavu, ri sina zwikili kana zwikhala, vhadzulapo vha dzimiḽioni vha ḽa Afrika Tshipembe vha tshe vha kha ḓi kundelwa u wana vhutshilo vhune vha khou vhu ṱoḓa na u vha tea. Ndi ngazwo muvhuso utshi khou shuma na vhashumisani kha zwa matshilisano u fhaṱa ikonomi ya ṱhanganelano, u sika mishumo, u konisa mabindu uri a aluwe na u lwa na vhushai khathihi na nḓala. Musi ri tshi sedza vhutshilo ha Vho Steve Biko na zwe vha sia, ri humbula khu welelo yavho ya ndeme kha vhathu kha u fhaṱa mbofho lowo yavho vhone vhaṋe.
Khuwelelo hei ikha ḓivha ya ndeme u fana na zwe yavha I zwone kale. Ri tea u sedzesa kha u tandulula khaedu u itela u bveledza lushaka lwo vhofholowaho tshoṱhe nahone lu linganaho. Roṱhe ri khou tea u tamba tshipiḓa nga u shumisa pfanelo dza ndeme dza kha Ndayotewa u fhaṱa Afrika Tshipembe ḽi sina vhushai na nḓala, ḽi songo bvelelaho, vhutshinyi na khakhathi. Sa zwe Vho Steve Biko vha sumbedzisa, kha ri matshe ri tshi ya phanḓa ro khwaṱha khathihi na u ḓifunga kha ndingedzo dzashu dza vhuthu ho teaho.  vNndwa ya u ṋetshedza Afrika Tshipembe tshifhaṱuwo tshiswa  tsha muthu