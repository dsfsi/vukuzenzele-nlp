Khumbelo dza basari ya NSFAS dza ṅwaha wa 2023 dzo vula 

vukuzenzele unnamed

Khumbelo dza basari dzi itwaho ṅwaha nga ṅwaha kha Tshikimu tsha Thusedzo ya Masheleni kha Matshudeni tsha Lushaka (NSFAS) dza ṅwaha wa 2023 dzo vula. Minisṱa wa Pfunzo dza Nṱha, Saintsi na Vhutumbuli Vho Dokotela Blade Nzimande, vho ita nḓivhadzo zwenezwino nga tshifhinga tsha nyambedzano na vhoramafhungo.Minisṱa Vho Nzimande vha ri tshikimu tsho dzia tsheo ya u vulela tshifhinga tsha u ita khumbelo u ṱavhanya, musi hu tshi vhambedzwa na ṅwaha wo fhiraho u itela u ṋea matshudeni vha ṱoḓaho u ita khumbelo tshifhinga tsho eḓanaho tsha uri vha rumele khumbelo dzavho na maṅwalo a ṱoḓeaho.Musi vha tshi khou ṋea muvhigo muswa muswa nga ha ndambedzo ya NSFAS wa ṅwaha wa zwa pfunzo wa 2022, Minisṱa Vho Nzimande vha ri mugaganyagwama wa R43 biḽioni wo kovhelwa tshikimu itshi u itela mbadelo dza ngudo dza vhavhuelwa, dzi katelaho masheleni a zwiḽiwa na zwiendedzi, na zwishumiswa zwa ngudo.Vha ri khumbelo dza 985 672 dzo ṱanganedzwa he khadzo dza 140 636 dzi sa phase.Kha khumbelo dzo ṱanganedzwaho, dza 739 526 dzo dzhiwa sa dzine dza ḓo lambedzwa fhedzi hosala u ṱanganedzwa u bva kha zwiimiswa zwa pfunzo zwe vha ḓiṅwalisa kha zwo.“Vhunzhi ha vhagudi vhe vha ita khumbelo dzi songo ṱanganedzwaho ndi vho kundelwaho u ṋetshedza vhuṱanzi vhufushaho ha u tikedza khumbelo dzavho dza ndambedzo; vha tshi fhira mpimo wo tiwaho wa u lugela u wana ndambedzo ya masheleni; vho no swikelela ndalukano dza vhuimo ha nṱhesa dzine NSFAS ya lambedza u guma khadzo khathihi na vha songo tevhe dzaho magondo a ngudo kha sekhithara ya gudedzi ḽa TVET,” vha ṱalutshedza ngauralo Minisṱa Vho Nzimande.U ya nga mafhungo a re kha webusaithi ya NSFAS, u bva nga ṅwaha wa ngudo wa 2021, NSFAS a i tsha lambedza khoso dza ngudo nga murahu ha khunyeledzo ya digiri kana dipuloma ya mathomo. Hezwi zwi katela ṱhanziela dzi tevhelaho, postgraduate certificate, postgraduate diplomas, honours degrees, masters  na PhD degrees .Hezwi zwi amba uri ndalukano ya nṱhesa ine tshikimu tsha i lambedza ndi Bache lor’s Degree . U khwinisa sisiṱeme ya khumbeloKha ndingedzo ya u khwinisa sisiṱeme ya khumbelo na maitele a u i leludza u itela matshudeni ane a khou ṱoḓa u ita khumbelo, Minisṱa Vho Nzimande vha amba izwi, uno ṅwaha musi NSFAS yo thoma u ita khwiniso kha sisiṱeme u itela uri i kone shumisea zwavhuḓi.Vha ri puḽatifomo ya u itela khumbelo ya NSFAS kha  inthanethe yo dzudzanywa nga huswa uri i kone u shumisea nga nḓila yo leluwaho nahone i elane na dziṅwe puḽatifomo dzine matshudeni vha ṱoḓaho u ita khumbelo vho dzi ḓowela u fana na What sApp, Twitter, Facebook na Instagram.
“Maitele a u ita khumbelo one aṋe o leludzwa na mbu dziso dzo vhudziswaho dzi a leluwa u pfeseswa nga tshi tshavha. Nyengedzedzo kha izwi, matshudeni vha ṱoḓaho u ita khumbelo vha nga ima u ḓadza fomo ya khumbelo vha vhuya nga murahu vha isa phanḓa na u ḓadza fomo yavho ya khumbelo vha songo dovholola u bva mathomoni sa zwe zwa vha zwi sa kona dzei kale musi u tshi khou ita khumbelo,” vha ralo.“Nga nṱha ha khwiniso, NSFAS yo bveledza dziṅwe tshanele dza u ita khumbelo u itela u katela matshudeni u bva kha siangane dzo fhambanaho vha ṱoḓaho u ita khumbelo, hu tshi khou dzhielwa nzhele uri vhunzhi ha matshudeni vhane vha khou ṱoḓa u ita khumbelo ndi vhaswa vhane vha ṱanganedza maitele a didzhithala a u ita zwithu,” Minisṱa Vho Nzimande vha tshi ḓadzisa.Tshanele ntswa dzi kalela mobile App , dzi-SMS na What sApp,  hune muthu a nga kona u ita khumbelo ya ndambedzo ya NSFAS na u kona vhona vhuimo ha khumbelo iyo na u kona hafhu u phumula dzi khumbelo, zwine nga nḓowelo zwa itwa nga kha puḽatifomo ya kha webusaithi.
Zwiṅwe afhu, u khwaṱhisedza uri a hu na mutshudeni a itaho khumbelo a sale-laho murahu, Minisṱa Vho Nzimande vha ri NSFAS i ḓo fara fulo ḽa u ya vhathuni, u khwaṱhisedza uri vhathu vhane vha sa vhe na tsho-medzo dza thekhinoḽodzhi dzine dza ita uri vha kone u ita khumbelo kha inthanethe vha khou fhiwa zwiko zwo teaho na thikhedzo uri vha ite khumbelo.Ni wana hani basari ya NSFASNo lugela u wana basari ya NSFAS arali ni mudzulapo wa Afrika Tshipembe ane o ḓiimisela u guda kha yunivesithi kana gudedzi ḽa TVET kha ṅwaha wa 2023 kana no no ḓi thoma u dzhena hone nahone ni tshi swikelela ṱhoḓea dzi tevhe-laho:
• Ni tshi hola gavhelo ḽa SASSA.• U bva muṱani une miholo yoṱhe musi yo ṱanganyiswa i sa fhire R350 000 nga ṅwaha.• Arali ni muthu ane a vha na vhuholefhali, miholo yoṱhe musi yo ṱanganyiswa muṱani wa haṋu i tea u vha fhasi ha R600 000 nga ṅwaha.• Arali ni mutshudeni we a thoma ngudo dza yuni-vesithi phanḓa ha ṅwaha wa 2018 nahone mbuelo muṱani wa haṋu i sa fhiri R122 000 nga ṅwaha.Tshifhinga tsha u ita khumbelo tshi ḓo vala nga ḽa 31 Phando 2023.
