Red ons renosters

More Matshediso

Die Minister van Om gewingsake, Edna Molewa, het die eerste vorderingsverslag vir 2018 oor die regering se geïntegreerde strategiese bestuursbenadering om renosterstroping teen te staan, vrygestel.  Die verslag, wat ook die laaste kwartaal van 2017 dek, toon vordering in die aantal inhegtenisnemings, ondersoeke en suksesvolle skuldigbevinding van renosterstropers en smokkelaars en ŉ klein vermindering in die aantal renosters wat nasionaal in 2017 gestroop is (1 028), vergeleke met 2016 (1 054).
In 2017 was daar agt keer by OR Tambo internasionale lughawe op renosterhoring beslag gelê en 502 beweerde renosterstropers en 16 beweerde handelaars is in hegtenis geneem, 'n totaal van 518, wat 'n vermindering van 680 in 2016, is.
“In  2017 is daar tot ons spyt 21 amptenare van ons eie personeel vir aktiwiteite verwant aan stroping, in hegtenis geneem,” sê Minister Molewa.
Stuit stropingDie regering en sy vennote het verskeie maatreëls in plek gestel om renosterstroping te stuit, insluitend patrollieprogramme by nasionale parke en die gebruik van baanbreker-tegnologie.
Altesaam 504 renosters is tussen Januarie en Desember 2017 in die Kruger Nasionale Park (KNP) gestroop, wat 24 persent minder is as die 662 in 2016.
“Ons sien, danksy ons teen-stropingstrategie in die KNP , ŉ afname in die aantal stropingsaktiwiteite in die park, met 2 662 aangeteken in 2 017, vergeleke met 2 883 in 2016. Dit verteenwoordig ŉ persentasie-afname van 7,6 persent,” bevestig die minister.
Die aantal renosters wat in KwaZulu-Natal, die Noord-Kaap, Mpumalanga, die Vrystaat en Noordwes gestroop is, het egter toegeneem.
Uitwerking op die ekonomieRenosterstroping en on wettige wildhandel het ŉ negatiewe invloed op werk skepping en op die land se ekonomiese ontwikkeling, insluitend die ontwikkeling van die biodiverse ekonomie wat die toerismesektor insluit.
“Die verlies van een van Suid-Afrika se ikoniese wildspesies soos die renoster, wat een van die ‘Groot Vyf’ is, kan ŉ negatiewe uitwerking op die aantal toeriste wat Suid-Afrika besoek, hê. Baie toeriste besoek Suid-Afrika om die Groot Vyf – die renoster, leeu, buffel, luiperd en olifant – te sien”, sê die Departement van Omgewingsake in ŉ verklaring.
Renosterstroping is erken as ŉ sekerheidsrisiko vir die land, wat ŉ uitwerking kan hê op die aantal toeriste wat die land besoek en die regering het dit as ŉ nasionale prioriteitsmisdaad verklaar.
Die onwettige aktiwiteite verwant aan renosterstroping en die handel van renosterhoring bevoordeel slegs ŉ betreklike klein misdadigerskorps.  “Dié kriminele netwerke trek voordeel uit die kom pleksiteit van hierdie tipe misdaad. Terwyl die sindikate die voordele geniet, word die regering se vermoë om sosio-ekonomiese ontwikkeling te verseker, belemmer omdat georganiseerde misdaadsindikate en -aktiwi teite regoor die land meer ingebed in gemeenskappe word,” bevestig die depar tement.