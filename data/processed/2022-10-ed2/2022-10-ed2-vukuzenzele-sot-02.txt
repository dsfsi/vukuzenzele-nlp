Ho fana ka masole a mmele a fumanehang mokong, ha ho bohloko, e bile ho pholosa bophelo

Kgaogelo Letsebe

Mfundo Mxolisi Ngwenya (30) wa Thekong, KwaZulu-Natal ke e mong wa Batho ba mmalwa ba Batsho ba fanang ka masole a fumanehang mokong naheng ena.
Ba Sitsi se Ngodisang Batho ba Fanang ka Moko Afrika Borwa (SABMR), ba bolela ha ba kgothaletsa batho ba morabe wa ba Mmala hore ba tlo ingodisa jwalo ka bafani hobane ha ngata mokudi o fumana masole a tshwanang le a hae morabeng wa ha habo. Ho ya ka sitsi sena, ke persente tse 10 feela bathong ba 78 000 ba ingodisitseng bao e leng ba Batsho, ha Maindiya ona e le persente tse 9.9 ha Makgowa ona e le tse 67.
Ba ha SABMR ba bolela ha bafani ba bangata ba sebedisa mokgwa wa ho hula masole ana mading.
Ho bolelwa ha masole ana a fumanehang mokong, a fumaneha le mading a phallang. Sena se etswa ka hore ho hulwe madi ka nale sephakeng mme madi ao a fete motjhining o monyang masole ao mme madi a boele naleng e tla a kgutlisetsa mmeleng sephakeng se seng.
Masole ana, a thusa ho fodisa ditshwaetso mading tse kang ho fokola ha moko, ho fellwa ke moko kapa ho se hole ka nepo ha ditho tse itseng tsa mmele.Ngwenya, motsamaisi wa tsa dipapadi Durban Uni versity of Technology, o ne a qale ho tseba ka mofuta ona wa masole a mmele ka 2012 nakong eo SABMR e neng e entse dipontsho sitsing se haufi sa mabenkele. “Ke motho ya tlwaetseng ho fana ka madi, mme ke ha ke leba teng. Ho ne ho le bobebe, ba ne ba nke lero feela ka hanong, mme ba mpolella hore ke lebelle mohala o tswang ho bona.” Lero lena le kengwa ditekong mme dintlha tsa monga lona di bolokwe ho etsetsa hore ba tle ba mo letsetse haeba ho na le motho ya hlokang masole mme ya nang le masole a tshwanang le mofani eo. “Ngwahola, ba ile ba nte tsetsa ba mpolella ha ho na le motho ya nang le masole a tshwanang le a ka ya hlokang mofani. Tsela e latelwang ha o se o fana e batla e le teletsana mme yona e kenyeletsa diteko tse 13 tse fapafapa neng ho tloha ho shahleng ha mmele [ho hlahloba bophelo ka kakaretso] ho isa ditekong tsa madi. Ke ne ke boetse hape ke tlameha ho enta kamehla,” o boletse jwalo. Ho fana hona ho nka pakeng tsa hora tse tsheletseng ho isa ho tse robedi.
Ho hlokahala bafani ba bangNgwenya o re batho ba tlameha ho tsebiswa hore ho fana hona ha ho kenyeletse ophareishene. O bolela hore ka dinako tse ding dikgollo tsa setso ke tsona tse thibe lang hore batho ba fane ka ditho.
Ba ha SABMR ba bolela ha ba tla buisana le marena le baruti ho kgothaletsa batho ho fana ka masole ana. Ba bolela ha maphelo a manga ta a ka pholoswa ha Batho ba Batsho ba fanang ba ka ata. 