Tshikhala tsha u fhedzisela tsha u ḓiṅwalisela u khetha

vukuzenzele unnamed

Mafhelo a vhege a u ḓiṅwalisela u khetha a ḓo vha nga Mugivhela wa ḽa 26 na Sondaha ya ḽa 27 Phando 2019, u ya nga mudzulatshidulo wa Khomishini ya zwa Khetho (IEC), Vho Glen Mashinini.
Vho Mashinini vha ri zwiṱitshi zwoṱhe zwa 22 932 zwi ḓo vha zwo vula u bva nga 08h00 u swika 17h00 nga vhege iyo ya u ḓiṅwalisela u khetha.
“Izwi ndi u itela vhakhethi vhaswa uri vha ḓiṅwalise na vha kale uri vha sedzuluse zwidodombedzwa zwavho.” Vho Mashinini vha ri hu na vhakhethi vho ḓiṅwalisaho kha mutevhe wa vhakhethi wa lushaka vha swikaho miḽioni dza 26.1.
IEC i tama u engedza miḽioni nthihi ya vhakhethi vhaswa kha mutevhe wa vhakhethi phanḓa ha khetho dza 2019.
Vho Mashinini vha ri u ḓiṅwalisa uhu hu ḓo itwa na kha senthara dza ndulamiso u  mona na shango u itela uri vhafariwa vha shumise pfanelo dzavho dza u khetha.  “Malugana na u khetha, vhafariwa vha dzhiwa vho ḓiṅwalisela u khetha kha tshiṱiriki tsha u khethela tshine dzhele ine vha vha khayo ya vha khatsho.
“Miṱa ya avho vho valelwaho kha zwiimiswa zwa ndulamiso vha humbelwa u isa maṅwalo a vhuṋe a vhafariwa phanḓa ha fulo ḽa u ḓiṅwalisa,” Vha ralo Vho Mashinini.
U ḓiṅwalisa ha MukhethiIEC i na fulufhelo ḽa uri vhakhethi, vho no ḓiṅwalisaho, vha ḓo dzhia tshikhala itshi vha ya kha vhupo ha u khetha ha havho u sedza zwidodombedzwa zwavho, zwihulusa u khwaṱhisedza na u ita tshanduko arali zwo tea kha zwidodombedzwa zwa ḓiresi dzavho.
Zwine vha tea u zwi ḓivha ndi hezwi:
• Vhadzulapo vha Afrika Tshipembe vhoṱhe vhane vha vha na miṅwaha ya 16 na u fhira, vhane vha vha na basa ya tshiofisi, vha nga ḓiṅwalisa sa vhakhethi (naho hu avho vhane vha ḓo vha vhe na miṅwaha ya 18 nga ḓuvha ḽa u khetha vhane vha ḓo tendelwa u khetha).
• Vhakhethi vha tea u dzhia ḽiṅwalo ḽavho ḽa vhuṋe ḽine ḽa vha na bar-code, basa ya smart card kana tshitifikheithi tsha vhuṋe tsha tshifhinganyana musi vha tshi ya u ḓiṅwalisa kha zwiṱitshi zwa u vouthela zwa hune vha dzula hone.
• Musi vha tshi ḓiṅwalisa, vhakhethi vha tea u ṋetshedza ḓiresi ya hune vha dzula hone kana u ṱalutshedza hune vha dzula hone u itela uri Khomishini i vha vhee  fhethu ho teaho kha mutevhe wa vhakhethi. Ḽiṅwalo ḽi sumbaho hune vha dzula hone a ḽi ṱoḓei.
• Senthara ya vhudavhidzani ya Khomishini ya zwa Khetho i ḓo vha yo luga phanḓa ha mafhelo a vhege ya u ḓiṅwalisa a lushaka, nahone i ḓo shuma na musi mafhelo a vhege a u ḓiṅwalisa o no fhira u itela u thusa vhadzulapo u ḓiṅwalisa na u khetha.
• Vho Mashinini vha ita khumbelo kha vhoṱhe vha  kwameaho, hu tshi katela  mahoro a poḽotiki, mihasho  na zwiimiswa zwa muvhu so, madzangano a vhudavhi dzani na a tshitshavha uri vha tikedze fulo iḽi ḽa u ḓiṅwalisa na u ṱuṱuwedza u ḓiṅwalisela u khetha phanḓa ha dzikhetho.