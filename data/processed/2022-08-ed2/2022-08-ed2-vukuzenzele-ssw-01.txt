Kufuneka sente lokutsite nyalo futsi sibambisane kucedza ludlame lolucondziswe kubomake

vukuzenzele unnamed

Icale ngendlela lebuhlungu Inyanga Yabomake.
Sesiphindze sabukana nebumnyama lobubi emmangweni wetfu.
Kulenyanga leyengcile, licembu lemadvodza kanye nelabomake lebebatsatsa titfombe tevidiyo yemculo endzaweni leyimayini lengasasebenti edvute nase Krugersdorp bahlaselwa bahlaseli labebahlomile lebahlanganyela badlengula bomake labasiphohlongo.
Letentfo letimbi telunya tibukela phasi emalungelo abomake nemantfomba tane tekutsi baphile futsi basebente ngekukhululeka nangendlela levikelekile.
Ngalesikhatsi basafuna labasolwa balelicala.
Luphiko Lemaphoyisa Ase Ningizimu Afrika kufuneka lunake letikhalo temma ngo waseWest Village, lapho lesigameko senteke khona, lotsi ungaphasi kwekuvinjetelwa macembu emagenge lahlomile laku lendzawo.
Badlenguli abanayo indzawo emangweni wetfu.
Senta lubito kumimango kutsi isebentisane nema phoyisa kucinisekisa kutsi letigebengu tiyaboshwa bese tiyashushiswa.
Imimango yetfu akufuneki ifihle tigebengu letisemkha tsini kwayo.
Ngaso sonkhe sikha tsi kukhona umuntfu emangweni wetfu lowati lokutsite, love lokutsite noma lobone lokutsite.
Inkhinga kutsi linyenti letfu likhetsa kubindza ngoba lolobhebhetsekisa ludlame ungumngani, umlingani noma umuntfu lesisebenta naye. Noma simane siyasaba kutsi sitawentakaliswa. Ku mcoka kukhumbula kutsi onkhe emathiphu latfolwe Sikhungo Sekulwa Nebu gebengu se-SAPS agcinwa ayimfihlo.
Ngicela wonkhe umuntfu lonelwatiso mayelana nalelicala kutsi alibike kubaphatsi kute kuboshwe labo labagangile.
Ngenca yekukhula kwa lenkhinga kulelive lakitsi, akusakhonakali kutsi singawunaki umsebenti wetfu wekubika emacala lamayelana netemacansi.
Ngekuya kwetibonelelo temtsetfo letisandza kucala kusebenta, letingeta  kulokutibophelela kwe kutiphatsa kwetfu, nyalo sonkhe sinemsebenti losemtsetfweni wekubika kubaphatsi uma sinelwa tiso, sinenkholelo noma sinetinsolo letivakalako tekutsi kunelicala letema cansi lelentiwe lelibhekiswe emuntfwini lobutsakatsaka.
Nyalo sekulicala kungabiki lolo luhlobo lelicala letema cansi.
Lena ngulenye incenye yemitsetfo lemitsatfu lephasiswe ekucaleni kwa lomnyaka lekhulisa kulwa neludlame lwetebulili futsi lenika kusekela lokukhulu nekuvikeleka kulabo labasindzile kulokuhluku meteka.
Kulokunye, lemitse tfo ikhulisa lobubanti beRejista Yavelonkhe Yetephulamtsetfo Tema cala Etemacansi, ikhulisa lenchubo yekuhlola tephu lamtsetfo, kanye nekufaka letinye tinhlobo temacala etemacansi.
Tinchubo tekwenta lemitsetfo kutsi isebente tisendleleni. Loku kufaka kuceceshwa kwebashu shisi nabomantji, kunika bonkhe basebenti be-SAPS ticondziso tekunika ibhe yili, kanye nekubuyeketa kweluhlu lwemacala kute akhone kufaka emacala lamasha lasandza kusu ngulwa.
Siyatsemba kakhulu kutsi tonkhe letindlela time ngemumo kute basebenti bakitsi betemtsetfo neti nkhantolo bakhone kuphenya futsi bashushise ngemphumelelo lenkhulu emacala lamayelana nelu dlame lwetebulili.
Ludlame lolubhekiswe kubulili lobutsite neku bulawa kwabomake kuyinkhinga lenkhulu lejule netimbandze emimangweni yetfu.
Akukaneli kutsi labo labalubhebhetselisako baboshwe, bashushiswe, balahlwe licala bese baya gwetjwa.
Kufuneka sisebentisane kute sibukane naloko loku banga ludlame lwetebulili emimangweni yetfu, lefaka ekhatsi indlela yekutiphatsa kanye nalenemikhuba leyenta emadvodza abukele phasi labasikati.Kucedza ludlame lwe tebulili kudzinga kutsi sisebentisane sibantfu.
Loku kusho kutsi kufu neka sigcugcutele tindlela tekutiphatsa letikahle mayelana nekulingana kutebulili emimangweni, emasontfweni kanye nasemakhaya etfu. Nje ngemadvodza, kufuneka sikhombise kungakuvumeli kubandlulula ngekwebulili, singawuvumeli umcondvo wekubukela phasi labasi kati kanye neludlame lolumayelana netebulili ngendlela lesiphatsa ngayo balingani betfu, labo lesise benta nabo, bomake, bosesi kanye nemadvodzakati etfu.  Kungaba muntfu nga munye, noma tinhlangano, emabhizinisi noma bacashi, kufuneka sibe yincenye yemitamo yavelonkhe ngayo yonkhe indlela lesingakhona ngayo, kungaba kuvolontiya esikhungweni sekuhlalisa labaswele, singasekela emacembu emmango lasebentisana nemaphoyisa noma ngekuhlanganyela kumikhankaso yemicimbi letsite etikolweni takitsi.
Njengoba ludlame lwetebulili luyinkhinga yemmango, kungumsebenti wemmango wonkhe kutsa tsa sincumo sekulucedza.
Sesicalile, kodvwa lamacala lasabekako aseKrugersdorp ayasikhu mbuta, kusafuneka sente ngalokwengetiwe futsi kufuneka sente masinyane kakhulu nangekutimi sela.