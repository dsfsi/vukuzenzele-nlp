Xindzhuti xa vanhu lava poneke nhlaselo wa timhaka ta swa masangu 

Noluthando Motswai

Ndzawulo ya Riha nyo ya Gauteng yi angurile eka swilaveko swa vatwisi wakuvava va madzolonga ya timhaka ta swa masa ngu na rimbewu hi ku simekiwa hi vuntshwa ka Senthara ya Nhlayiso ya Sinakekelwe Thuthuzela eXibedhlele xa Thelle Mo goerane eVosloorus.
Senthara yi lava ku hungu ta ku vaviseka emoyeni ka madzolonga ya swa masa ngu na ku hunguta ku vava kun’wana ka lava ponaka hi ku va nyika nhlayiso wa vu tshunguri bya xiphurofexina li, vutsundzuxi, na mfikelelo eka valavisisi na vachuchisi lava tinyiketeke, hinkwaswo leswi endhawini yin’we.
Muvulavuleri wa ndzawulo Lesemang Matuka u vule leswaku khale vatwisiwakuvava a va fanele ku famba pfhuka wo leha ku fikelela vukorhokeri lebyi. Xitirhisiwa lexi simekiweke nakambe xi ta pfuna vanhu ku suka eKatlehong, Thokoza, Vosloorus na tindhawu ta le kusuhi.
“Tanihi ndzawulo, hi lwela ku fikelela rihanyo ro antswa eka hinkwavo hi ku letela ni ku nyika vuswikoti eka vaxitliliniki hi vutshila byo hlawuleka byo pfuna va twisiwakuvava va vugevenga. Eka malembe yanharhu lama hundzeke, vaxitliliniki va 106 va hetile Dyondzo ya Vatirhi va Nhlayiso wa Nhlaselo wa timhaka ta swa masangu.”  U vule leswaku ndzawulo ya yena yi ta ya emahlweni yi tirhisana na tiNGO na vatirhisani van’wana lava pfunaka hi ku nyika nseketelo wa vanhu lava vavisekeke emoyeni hi ku tshikelela ku sivela madzolonga ku nga ri ku nyika nhlayiso endzhaku ka loko madzolonga ya humelerile.  Tisenthara ta nhlayiso ta Thuthuzela ti tumbuluxiwile ku antswisa matirhelo yo mangala ku pfinyiwa na milandzu yin’wana ya timhaka ta swa masangu. Sweswi va tswisiwakuvava va pfuniwa etindhawini to xiximeka na nhlayiseko.
Tisenthara ti humelerisiwa hi Nhlangano wa Vuchuchisi wa Rixaka, hi ku tirhisana na tindzawulo ta Rihanyo, Nhluvukiso wa Vaaki na Vululami na Nhluvukiso wa Vumbiwa, ku katsa na Vukorhokeri bya Maphorisa ya Afrika-Dzonga.
Ku na tisenthara ta nkombo eGauteng. Leyi yo sungula yi pfuriwile eXibedlhele xa Chris Hani Baragwanath hi 2000.
Dok. Efadzwa Tipoy, mufambisinkulu wa xitliliniki loyi a nga nhloko ya Senthara ya Nhlayiso ya Sinakekelwe Thuthuzela, u tsundzuxile swirho swa miganga leswaku loko vo tshuka va hundzu ka vatwisiwakuvava va madzolonga ya swa masa ngu, i swa nkoka leswaku va mangala mhangu esenthareni hi xihatla. “Switirhisiwa swi nyika vu tshunguri byo sivela ku khomi wa hi vuvabyi byo tlulela bya timhaka ta swa masangu, ku katsa na vuvabyi bya xivindzi  na HIV . Tiphilisi to sivela ku biha emirini hikokwalaho ka milandzu ya timhaka ta swa masangu na tona ti ta nyikiwa. U nga hlambi; tana na swia mbalo leswi a wu swi ambarile endhawini leyi swi phutseriwile hi phepha ra buraweni ku nga ri bege ya pulasitiki,” ku vula Dok. Tipoy.
U engetile hi ku vula leswaku hi pfhuka ku pfuriwa senthara leyi, ku vile ni ku tsakeriwa ka vukorhokeri lebyi va byi nyi kaka naswona na xindzhuti xi vuyelerile hikuva vapfuniwa va kota ni ku hlamba endzhaku ka ku kamberiwa.
Yin’wana ya mitlhotlho leyi tliliniki yi langutaneke na yona ku yisa emahlweni hi leswaku vapfuniwa a va fiki hi nkarhi mikarhi yo tala – i swa nkoka leswaku vumbhoni byi tekiwa na vutshunguri byi nyikiwa ku nga si hundzu 72 wa tiawara endzhaku ka ku hlaseriwa.