Tshirunzi tsha vhaponyi vha khakhathi dza zwa vhudzekani  khuThaDZO Na ThIkhEDZO yo ṋetshedzwaho vhaponyi vho tambudzwaho kha  senthara dza ndondolo dzo ḓikumedzelaho.

Vho Noluthando Motswai

Muhasho wa zwa Mutakalo wa  Gauteng wo fhi ndula ṱhoḓea dza zwipo ndwa zwa khakhathi dzo livhanaho na mbeu na zwa vhudzekani nga u rwela ṱari hafhu Senthara ya Ndondolo ya Sinakekelwe Thuthuzela, Sibadela tsha Thelle Mogoe rane ngei Vosloorus .
Senthara i ṱoḓa u fhungudza ṱhiroma ya khakhathi dza zwa vhudzekani na u fhungudza zwiito zwa u vhea mulandu mupondwa nga vhaṋetshedzi vha tshumelo ya lushaka nga u ṋetshedza ndondolo ya zwa dzilafho ya phurofeshinala, khuthadzo, na tswikelo kha vhatshutshisi na vhaṱoḓisi vho ḓikumedzaho, zwoṱhe zwi fhethu huthihi. Muambeli wa Muhasho Vho Lesemang Matuka vho amba uri kale zwipondwa zwo vha zwi tshi tshimbila vhukuma u swikelela tshumelo hedzi. Tshumelo yo rwelwaho ṱari hafhu i ḓo thusa vhathu vha Katlehong, Thokoza, Vosloorus na masia a tsini.
“Sa muhasho, ri khou lwisa u wana mutakalo wa khwine kha vhoṱhe nga u pfumbudza na u maanḓafhadza vhorakiliniki vha re na vhukoni ho khethea ho u langa zwipondwa zwa vhutshinyi. “Miṅwaha miraru yo fhiraho, vhorakiliniki vha 106 vho khunyeledza Khoso ya Mushumeli wa Ndondolo ya vho Tambudzwaho lwa Vhudzekani.” Vho amba uri muhasho wavho u ḓo isa phanḓa na u shumisana na dziNGO na vhaṅwe vhashumisani vhane vha thusa kha u ṋetshedza thikhedzo ya matshilisano a zwa muhumbulo nga khwa ṱhisedzo ya u thivhela u fhirisa ndondolo ya khakhathi dzo no fhiraho.
Senthara dza ndondolo dza Thuthuzela dzo thomelwa u khwinisa maitele a u vhiga milandu ya u binya na miṅwe ya zwa vhudzekani. Zwipondwa zwa zwino zwi khou thusiwa nga nḓila i vhavhalelaho nahone i ṱhonifheaho.
Senthara dzo itwa nga vha Maanḓalanga a Vhutshutshisi ha Lushaka, khathihi na mihasho ya zwa Mutakalo, Mve ledziso ya zwa Matshilisano, Vhulamukanyi na Mveledziso ya Ndayotewa, khathihi na Tshumelo dza Mapholisa a  Afrika Tshipembe.
Hu na senthara dza sumbe Gauteng. Ya u thoma yo vu-lwa Sibadela tsha Chris Hani Baragwanath nga 2000.
Vho Dokotela Efadzwa Tipoy, mulanguli muhulwane wa zwa kilinikhala  vhane vha ranga phanḓa Senthara ya Ndondolo ya Sinakekelwe Thuthuzela, vho tsivhudza miraḓo ya tshi-tshavha uri arali vha nga vha zwipondwa zwa khakhathi dza zwa vhudzekani, ndi zwa ndeme uri vha vhige tshiwo itsho sentharani nga u ṱavhanya.
Vho Dokotela Tipoy vho amba uri: “Tshumelo hedzi dzi ṋetshedza dzilafho ḽa u thivhela malwadze o no pfukela nga zwa vhudzekani a nga ho Hepatitis B na HIV . Philisi dza u thivhela u ḓihwala ho vhangwaho nga mulandu wa zwa vhudzekani dzi ḓo ṋetshe dzwa. Vha songo ṱamba; vha ḓise zwiambaro zwe vha vha vho ambara vho zwi putela nga bambiri ḽa buraweni hu si nga lupulasiṱiki.”Vho ḓadzisa uri u bva tshe se-nthara ya vula, ho no vha na u pfesesana kha tshumelo dze vha ṋetshedza nahone hu na ṱhonifho yo vhuyedzedzwaho saizwi zwipondwa zwi tshi nga ṱamba nga murahu ha u ṱolwa.
Iṅwe ya khaedu dze kiliniki dza dzulela u ṱangana nadzo ndi dza uri zwipondwa zwo vha zwi tshi dzulela u swika u lenga – ndi zwa vhuṱhogwa uri vhuṱanzi vhu kuvhanganyiwe nahone dzilafho ḽi ṋetshedzwe kha awara dza 72 musi tshiwo tsho itea.