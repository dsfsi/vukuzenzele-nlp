Ri tea u dzhia vhukando zwino nahone roṱhe u fhelisa khakhathi dzi no itelwa vhafumakadzi

vukuzenzele unnamed

Ovha mathomo a tatisaho a Ṅwedzi wa Vhafumakadzi.
Ri khou dovha hafhu ra livhana na gole ḽitswu nahone ḽo vhifhaho ḽa lushaka lwashu.
Ṅwedzi wo fhelaho, tshigwada tsha vhanna na vhafumakadzi vhe vha vha vha tshi khou rekho da vidio ya muzika kha muṅwe mugodi usa tsha shumaho tsini na Krugers dorp vho ḓo ṱhaselwa nga vhanna vho ḓiṱamaho he vha ḓo tambudza vhafu makadzi vha malo khavho lwa vhudzekani nga guṱe.
Zwiito hezwi zwi shu shaho zwa u tambudza ndi zwiito zwi nyadzaho pfanelo dza vhafumakadzi na vhasidzana dza u dzula na u shuma fhethu hu re na mbofholowo na tsireledzo.
Musi vha kati na u ṱoḓa vhahumbulelwa kha mulandu uyu, vha Tshu melo ya Mapholisa vha Afrika Tshipembe vha tea u dovha vha sedzesa lwa tshihaḓu kha mbilahelo dza tshitshavha tsha West Village, he tshiwo itshi tsha itea hone, vhane vha ri vha khou tshila vhe kha nyofho nga nṱhani ha miraḓo ya dzigennge yo ḓiṱamaho nga zwihali.
Vhathu vha no tambudza lwa vhudzekani a vha ngo ṱanganedzwa kha tshitsha vha tshashu. Ri khou itela khuwelelo zwitshavha uri zwi thusane na mapholisa u vhona uri zwigevhenga hezwi zwi farwe nahone zwi gwevhiwe. Zwitsha vha zwashu zwi songo tenda u dzula na zwige vhenga vhukati hazwo.
Hu ḓi dzulela uvha na muṅwe kha zwitshavha zwashu ane a ḓivha zwiṅwe, o pfaho zwiṅwe kana we a ḓi tou zwi vhona zwiṅwe nga maṱo.
Thaidzo ndi ya uri vhunzhi hashu ri ṋanga u fhumula ngauri vhaiti vhazwo ndi vhangana vhashu, mufunwa kana mushumi sani. Kana ravha ri khou tou ofha na u shavha u ṱhaselwa. Ndi zwa ndeme u humbula uri u luṅwa nḓevhe huṅwe na huṅwe hune ha ṱanganedzwa kha senthara ya u Thivhela Vhugevhenga kha SAPS hu dzhiiwa sa tshiphiri.
Ndi khou itela khuwelelo muṅwe na muṅwe ane avha na vhuṱanzi nga ha vhugevhenga uvhu a vhige kha vha maanḓalanga oteaho uri vhaiti vhazwo vha farwe.
Musi ro sedza u gonyelanṱha tshoṱhe ha tshivhalo tsha iyi thaidzo kha ḽino shango, azwi tsha konadzea u thudzela kule vhuḓifhinduleli ha u vhiga milandu ya vhudzekani.
Uya nga mbetshelwa ntswa dza zwa mulayo wo no thomaho u shuma, hu u itela u tikedza mvumbo yashu, roṱhe ri na vhuḓifhinduleli lwa mulayo ha u vhiga kha vha maanḓalanga oteaho musi ra ḓivha, ra vha na u tenda ho khwaṱhaho kana u humbulela uri huna zwiito zwa u tambudza lwa vhudzekani zwo itwaho muṅwe muthu. Zwa zwino ndi mulandu usa vhiga zwiito zwenezwo zwa u tambudza lwa vhudzekani.
Hetshi ndi tshipiḓa tsha muṅwe wa milayo miraru ye nda i saina matho moni a uno ṅwaha ino khwaṱhisa nndwa ya u lwa na khakhathi dzi no itelwa vhathu nga mbeu khathihi na u fha thikhedzo yo khwaṱhaho na u tsireledza zwipondwa.
Kha zwiṅwe zwazwo, milayo iyo i ṱanḓavhudza Redzhisiṱara ya Lushaka ya Vhaiti vha Milandu ya Vhudzekani, u khwaṱhisa u ṱhaṱhuvha, khathihi na u engedza khethekanyo ntswa dza vhaiti vha milandu ya u tambudza lwa vhudzekani.
Ri mugwalani wa u ita milayo iyi uri i thome u shuma. Hezwi zwi katela u  pfumbudzwa ha vhatshu tshisi na vho madzhisiṱa raṱa, u ṋetshedza ndaela nga ha beiḽi kha vhaofisiri vhoṱhe vha SAPS, khathihi na u ṅwalulula nga huswa mabambiri a u vulisela milandu u itela u katela milandu miswa yo itwaho.
Ri na fulufhelo uri vhukando hoṱhe hovhu vhu mugwalani uri vha maanḓalanga a zwa mulayo na dzikhothe vha kone u ṱoḓisisa khathihi na u gwevha milandu ya khakhathi dza u tambu dzwa lwa mbeu nga nḓila yo teaho.
Khakhathi dza u ta mbudzwa lwa mbeu na mabulayo a itelwaho vhafumakadzi na vhana ndi thaidzo khulusa kha tshitshavha tshashu.
Azwi ngo lingana uri vhaiti vha milandu heyi vha fariwe, u sengiswa, u wanwa mulandu vha gwevhiwa.
Ri tea u shuma roṱhe u lwa na vhaiti vha kha khathi dza u tambudzwa lwa mbeu kha zwitshavha zwashu, hu tshi katelwa na vhuḓifari ha vhathu vha vhanna khathihi na maitele.
U fhelisa nndwa dza khakhathi dza u tambu dzwa lwa mbeu zwi ṱoḓa uri roṱhe sa vhathu ri shumisane.
Hezwi zwi katela u ṱuṱuwedza matshilele avhuḓi anga ha ndi nganyelo ya mbeu kha zwitshavha zwashu, fhethu ha vhurereli hashu khathihi na mahayani ashu. Sa vhanna, ri tea u sumbedza usa ṱanganedza zwa u sedzela fhasi vhathu nga mbeu, u sedzela nṱha vhanna fhedzi khathihi na u tambudzwa nga mbeu nga zwine ra farisa zwone vhafunwa vhashu, vhashumisani, vho mme, dzikhaladzi na vhana vhashu vha vhasidzana.
Zwi sina ndavha uri ni noṱhe, madzangano, mabindu kana vhatholi, ri tea uvha tshipiḓa tsha ndingedzo dza lushaka nga nḓila dzoṱhe dzine ra nga kona ngadzo, hu ngavha u ḓinekedzela nga zwanḓa hu dzulaho vhathu, u tikedza zwigwada zwa tshitshavha zwa u lwa na vhugevhenga kana u dzhenelela mabembela a u amba na vhagudiswa zwikoloni.
U fana na khakhathi dza u tambudza nga mbeu zwine zwavha thaidzo kha tshitshavha tshashu, ndi vhuḓifhinduleli ha tshitshavha tshoṱhe u zwi fhelisa.
Ro no thoma, fhedzi sa zwine vhugevhenga vhu shushaho ha Krugersdorp ha ri humbudza, ri khou tea u ita zwinzhi nahone ri khou tea u shuma lwa tshihaḓu ri na ndivho.