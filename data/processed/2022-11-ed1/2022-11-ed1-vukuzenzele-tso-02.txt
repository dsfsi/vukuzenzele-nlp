Swikombelo swa NSFAS swa 2023 swi pfurile

vukuzenzele unnamed

Nkarhi wo endla swi kombelo swa Xikimi xa Mpfuneto wa Timali xa Rixaka (NSFAS) wa 2023 wu pfurile.
 Holobye wa Dyondzo ya le Henhla, Sayense na Vutumbuluxi, Dkd Blade Nzimande, u endlile xitiviso lexi sweswinyana hi nkarhi wa mbulavurisano wa vuhangalasi bya mahungu.Holobye Nzimande u vula leswaku xikimi lexi xi teke xiboho xo pfula nkarhi wo endla  swikombelo ka ha ri na nkarhi, ku hambana na lembe leri nga hundza, leswaku ku ta nyikiwa lava nga ta endla swikombelo nkarhi lowu ringaneke wo yisa swikombelo swa vona na matsalwa yo seketela. Loko a nyika xiviko xa mpfuxeto xa nkwama wa NSFAS eka lembe ra dyondzo ra 2022, Holobye Nzimande u vula leswaku mpimanyeto wa R43 wa tibiliyoni wu nyikiwile eka xikimi lexi ku ya eka tihakelo ta tidyondzo ta vavu yeriwa, ku katsa na swakudya na mali yo famba, na switirhisiwa swo dyondza.U vula leswaku 985 672 wa swikombelo swi amukeriwile laha 140 636 wa swikombelo swi nga humelelangiki.Eka swikombelo leswi amukeriweke, 739 526 wa swikombelo swi pasisiwile swa xinkarhana ku kuma mali loko ka ha yimeriwe ku tsarisiwa eka swivandla swa dyondzo leswi faneleke.“[Vunyingi bya] vaendli va swikombelo lava nga humelelangiki va tsandzekile ku nyika vumbhoni lebyi eneleke byo seketela swikombelo swa vona swa mali; ku tlula mpimo lowu vekiweke wa lava faneleke ku seketeriwa hi timali; se va fikelerile xiyimo xa le henhla xa vuthwaseri lebyi NSFAS yi byi seketelaka hi timali na ku va va nga landzeleli tindlela ta dyondzo ta sekithara ya kholichi ya TVET,” ku hlamusela Holobye Nzimande. Hi ku ya hi mahungu lama nga eka webusayiti ya NSFAS, ku sukela eka lembe ra dyondzo ra 2021, NSFAS a ya ha nyiki mali ya tikhoso ta le ndzhaku ka tidyondzo ta le henhla. Leswi swi katsa switifikheti swa le ndzhaku ka tidyondzo ta le henhla, tidiploma ta le ndzhaku ka tidyondzo ta le henhla, tidigiri ta tionasi, tidigiri ta timasitasi na ta PhD.Leswi swi vula leswaku xiyimo xa le henhla xa vuthwaseri lexi xikimi xi xi seketelaka hi timali i Digiri ya Bachula.Ku antswisa sisiteme ya swikombeloHi ku ringeta ku antswisa sisi teme ya yona ya swikombelo na maendlelo ku olovisela lava nga ta endla swikombelo, Holobye Nzimande u vula leswaku lembe leri, NSFAS yi tirhisile ku antswisiwa ko hlaya eka sisiteme ku tiyisisa maendlelo ya swikombelo lama nga riki na swiphiqo.U vula leswaku phothali ya NSFA ya swikombelo swa le ka inthanete yi endliwile hi vuntshwa leswaku yi va leyi tirhisiwaka hi ku olova no va ekusuhi na tipulatifomo tin’wana leti lava nga ta endla swikombelo va ti toloveleke ku fana na WhatsApp, Twitter, Facebook na Instagram.“Endlelo ra xikombelo haroxe ri olovisiwile naswona swivutiso leswi vutisiweke swa olova ku twisisiwa hi vaaki. Ku engetela kwalaho, vaendli va swikombelo va nga yimisa endlelo ivi va ya emahlweni endzhaku ka nkarhi handle ko sungula ehansi, ku nga nchumu lowu a wu nga koteki eka swiyenge leswi hundzeke, a vula tano.  “Ehenhla ka ku antswisiwa, NSFAS yi tumbuluxile tindlela to engetela to endla  swiko mbelo ku khathalela vaendli va swikombelo kusuka eka swiyimo swo hambanahambana, yi tlhela yi tekela enhlokweni leswaku vunyingi bya lava nga ta endla swikombelo i va ntshwa lava amukelaka ndlela ya dijitali yo endla swilo,” ku engetela Holobye Nzimande.Tichanele letintshwa ti katsa App ya le ka selulafoni, USSD na WhatsApp laha munhu a nga endlaka xikombelo xa mali ya NSFAS, ku landzelela xiyimo xa xikombelo na ku khansela swikombelo exikarhi ka swin'wana. Leswi khale a swi endliwa hi ku tirhisa photali ya webu.Ku ya emahlweni, ku tiyisisa leswaku ku hava mukomberi loyi a nga sala endzhaku, Holobye Nzimande u vula leswaku NSFAS yi ta sungula pfhumba ro fikelela ku tiyisisa leswaku vanhu lava nga kotiki ku fikelela switirhisiwa swa thekinoloji leswi endlaka leswaku va kota ku endla swikombelo eka inthanete va nyikiwa switirhisiwa leswi lavekaka na nseketelo ku va va endla swikombelo.
Ndlela yo fikelela basari ya NSFAS Wa fikelela ku kuma basari ya NSFAS loko u ri muakatiko wa Afrika-Dzonga loyi a kunguhataka ku dyondza hi 2023 kumbe se u dyondza eyunivhesiti ya mfumo kumbe kholichi ya TVET naswona u fikelela swilaveko leswi landzelaka:
• U muamukeri wa mali ya mpfuneto wa SASSA kumbe• Muholo wa ndyangu wa wena lowu hlanganeke a wu hundzi R350 000 hi lembe.• Loko u ri munhu loyi a nga mutsoniwa, muholo wa ndyangu wa wena lowu hlanganeke a wu fanelanga ku tlula  R600 000 hi lembe.• Loko u ri xichudeni lexi sunguleke tidyondzo ta le yunivhesiti ku nga si fika lembe ra 2018 naswona muholo wa ndyangu wa wena wu nga hundzi R122 000 hi lembe.Nkarhi wo endla xikombelo wu ta pfala hi ti31 Sunguti 2023.
