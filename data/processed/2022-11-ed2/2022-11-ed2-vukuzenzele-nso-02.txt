Kamoo metsi a ka bolokwang kateng

More Matshediso

Leha Lefapha la Metsi le Bohlweki le entse matsapa a ho lwantsha tshallo morao phepelong ya metsi dilemong tse fetileng, naheng ya  Afrika Borwa malapa ao bomasepala ba kgonang ho a fepela metsi a ballwa ho 68% feela.
Motlatsaletona la Metsi le Bohlweki o re sena se bakwa ke meralo ya kgale ya ditshebeletso, tlhokeho ya tshebediso le tlhoko-melo ya meralo ya metsi, le momahano e sa tiyang ya mananeo a phumantsho ya bodulo le diprojeke tsa jwale tsa ntshetsopele ya meralo ya ditshebeletso.“Ho ngongorehisa haholo ho bona ho se ho se tshepo phepelong ya metsi mme dintho di senyeha ” ho boletse yena. Afrika Borwa ke naha e haellwang ke metsi, mme e hara dinaha tse 30 tse fokollwang ke metsi lefatsheng. Bongata ba metsi a naha ena bo tswa puleng, empa naha e dula e angwa ke komello ka lebaka la pula e seng kae e nang e lekanyetswang tlasa 40% ha e bapiswa le e nang dinaheng tse ding lefatsheng selemo le selemo. Leha ho le jwalo lefapha le o fa dikeletso tsa ho boloka metsi.Ho boloka metsi lapeng kapa kgwebong• Kwala pompo pakeng tsa ho hlapa sefahleho, ho tsukunya kapa ho kuta ditedu. • Ho hlapa ka shawareng metsotso e mehlano ka letsatsi ho e na le ho hlapela bateng ho foko tsa tshebediso ya metsi a mangata, mme sena se boloka dilitara tse 400 ka beke. • Shawara e sebedisa di litara tse 20 ka motsotso, ha bate e nka dilitara tse pakeng tsa tse 80 ho ya ho tse 150 bakeng sa motho ka mong. Ebang o kgetha ho tola ka bateng, se ka e tlatsa. • Qoba ho otla metsi  ntlwaneng ho sa hlokehe. Lahla dithishu, dikokwana le matlakala a mang moqomong eseng ka thoeletheng. Nako le nako ha o otla metsi ho sebetsa dilitara tse 12 tsa metsi. • Lokisa thoelethe e du tlang, ntle le moo e senya dilitara tse 100 000 tsa metsi ka selemo. • Sebedisa “metsi a sebedisitsweng — a neng a hlapa bateng, a tswang metjhining ya ho hlatswa diaparo le mehloding e meng e bolokehileng ho otla thoelethe ya hao. • Se ka tlatsa ho feta tekano kapa hona ho hlwekisa ho feta tekano letangwana la lapeng la ho sesa.• Diketlele di se ke tsa tlatswa ho feta tekano empa di tshelwe metsi a lekaneng ditlhoko tsa hao. Sena se fokotsa le ditjeho tsa motlakase. • Sebedisa metsi a emereng eseng paepe ya metsi ha o hlatswa koloi ya hao. Ebang o sebedisa paepe, e be e fafatsang e ka kwalwang le ho bulwa kgafe tsa ha ho fafatswa koloi ka metsi. Paepe ya sera peng e sebedisa dilitara tse ballwang ho 30 tsa metsi ka motsotso. • Balemi ba lokela ho netefatsa hore meriana e bolayang dikokwana e nang le tjhefu ha e kene mehloding ya metsi le melapong. • Batho ba lokela ho ela hloko ba se tshilafatse dinoka kapa mabopo a dinoka mo ba dulang.
Ho boloka metsi ka serapeng• Tshella dimela tsa hao hoseng haholo kapa ha letsatsi le diketse ha ho se ho phodile. • Kamora ho bedisa lehe, fodisa metsi o a bolokele ho tshella dimela tsa katlung. Dimela di tla fumana diahammele tse tswang dikgaketleng. • Metsi a theohang marulelong le ona a ka bolokwa ditankeng bakeng sa ho tshella dirapa. • Sebedisa “metsi a sebedisitsweng” — a neng a hlapa bateng, a tswang metjhining ya ho hlatswa diaparo le mehloding e meng e bolokehileng – ho tshella serapa sa hao.