Kgutlisa matla a hao, tlaleha peto 

Adele Schormann

Ho ba lehlatsipa la tlheke fetso ya motabo kapa peto ke e nngwe ya dintho tse nyarosang ka ho fetisisa tseo motho a ka tobanang le tsona. Ke kahoo Tshebeletso ya Sepolesa sa Afrika Borwa (SAPS) e kentseng merero tshebetsong, ho etsa hore ho be bonolo ho be ho bolokehe hore batho ba tlalehe ditlolo tsena tsa molao.
Radiphatlalatso wa sepole sa sa Mpumalanga Mokolo nele Mtsholi Bhembe o itse ho bohlokwa hore setjhaba se sebetse le sepolesa ho tlaleha ditlolo tsena tsa molao.
"Re le sepolesa, ke mosebetsi wa rona ho ba le seabo sa bohlokwa ho netefatsa hore dinokwane di lefella melato ya tsona le hore mahlatsipa a tshwarwa hantle. Re kopa setjhaba ho re se itlhahise mme se tlalehe diketsahalo tsa peto sepoleseng se haufi,” ho itsalo Bhembe.
Mahlatsipa a tlameha ho tlaleha ditlolo tsa molao tse amanang le motabo sepoleseng, nakong ya dihora tse 72 kamora hore ketsahalo eo e etsahale.
Bhembe o eleditse mahlatsipa a peto ho batla di-tshebeletso tsa tlhabollo ya maikutlo ya ho sithabela ho ditsebi kamora ketsahalo eo e soto.
"O kanna wa ikutlwa o tshi lafetse mme o batle ho itlha-tswa kgafetsa, ebile e kanna ya ba o tshohile hape o tshaba le ho tswela kantle. Ho ikutlwa tjena ho tlwaelehile mme ho iketsahalla ka tlhaho. O tshwanela ho hopola hore ditshebeletso tsena di teng ho o thusa", o itsalo.
Projeke ya Bokenadipakeng ba Dipeto tse Kgolo (GRIP) ke o mong wa mekgatlo e thusang mahlatsipa a peto ho etswa diteko tsa HIV/Aids le mafu a mang.
Mosebeletsi wa setjhaba wa GRIP , Thandiwe Maseko, o itse mokgatlo ona o hlokomela mahlatsipa a peto.
"Re fana ka tlhokomelo mme re dumella mahlatsipa ho dula ntlong e bolokehileng ho fihlela ha ba se ba le malala-a-laotswe ho ka bua. Re na le bahlabolli ba maikutlo ba tswileng matsoho ba bile ba tsotella, ba dulang e le malala-a-laotswe ho ka thusa," o itsalo.

Kamoo nyewe ya peto e tlalehwang ka teng sepoleseng:
■ Qala pele ka ho ya tleliniking bakeng sa tlhahlobo ya bongaka. Tlaleho ya bongaka e tla ba karolo ya faele ya nyewe mme e tla thusa mapolesa ho tshwara senokwane.
■ Ebe o ya sepoleseng se haufi ho ya bula nyewe. Mohlanka wa sepolesa o tla o kopa dikawena a be a o botse hore na ho etsahetseng. Araba ka bonnete mme o leke ho hopola dintlha tse ngata kamoo o ka kgonang ka teng. E ka nna ya eba tsela e bohloko ho bua taba tsena, empa lesedi lena le tla thusa dipatlisisong.
■ Kopa mohlanka ya etsang dipatlisiso nomoro ya hae eo o ka mo fumanang ho yona, hore o tle o tsebe ho mo letsetsa ho utlwa hore na nyewe e tsamaya ha jwang. Mohlanka ya etsang dipatlisiso le yena o tla iteanya le wena haeba ho hlokeha lesedi le tomanyana.