Ukubhalisa umtshato wesintu kukhusela iintsapho

Dale Hes

EMzantsi Afrika, imitshato yesintu yamkelekile kwaye ithathwa njengenxalenye yamasiko nenkcubeko. Noko kunjalo kubalulekile ukuba sikuqonde uku ba le mitshato kufuneka iqhutywe ngendlela esemthethweni nefanelekileyo, ukuze kukhuselwe amalungelo endoda na womfazi ngokunjalo.
Umlawuli wezomthetho weKhomishini eLwelwa uLingwano ngokoBuni uMarissa van Niekerk, ucacisa ngemitshato yesintu kunye nezinye izinto ezibalulekileyo ngawo.
Vuk: Yintoni imitshato yesintu?MvN: Imitshato yesintu iqhutywa ngokwamasiko nezithe the zentlanga ezahlukeneyo zoMzantsi Afrika.
Vuk: Ingaba le mitshato ku funeka iqhutywe ngokweyiphi imithetho?MvN: Imitshato yesintu iphantsi koMthetho wokuHlonitshwa kweMitshato yeSintu wowe1998 (uMthetho uNombolo 120 wowe-1998). Kufuneka iqhutywe ngokwale migaqo ilandelayo:
■ Abatshati bobabini kufune -ka bavumelana ukuba baza kutshatana.
■ Abatshati bobabini kufune ka babe neminyaka yobu dala engaphezulu kweli-18, ngaphandle kokuba aba zali okanye abagcini babo abasemthethweni ngabo ababakhululelayo, ukuba omnye wabatshati uselula.
■ Lo mtshato kufuneka ubha liswe kwiSebe leMicimbi yezeKhaya zingaphelanga iinyanga ezintathu ukuze kukhuselwe abatshati, abantwana kunye namalungu osapho xa kunokwenzeka lo mtshato uqhawulwe okanye kubekho oswelekayo.
■ Xa kubhaliswa lo mtshato, abatshati kufuneka baphathe iincwadi-zasizi zabo kunye nesivumelwano selobola (ukuba sikhona). Kufuneka kubekho ingqina nokuba linye elikhoyo eliphuma kwikhaya ngalinye.  ■ Indoda efuna ukutshata  umfazi wesibini ngokwesi ntu kufuneka ifake isicelo enkundleni. 
■ Abantu abatshate umtshato wesilungu abavumelekanga ukutshata isintu.
 UMthetho wokuHlonitshwa kweMitshato yeSintu uthi boba bini abatshati kolu hlobo lomtshato banamalungelo afa nayo njengendoda nomfazi.
Vuk: Ingaba zeziphi iingxaki ezinokulindeleka emtshatweni wesintu?MvN: Ukungawubhalisi  umtshato kungenza iingxa ki ezinkulu. Ukuwubhalisa kwenza ukuba abatshati babe nobungqina bokuba umtshato ukhona ngenene, kuba kunzima kakhulu ukuqinisekisa ukuba umtshato ongabhaliswanga ukhona ngenene. Oku kwenza kube nzima nakwiinkundla zomthetho ukuba zikhusele amalungulo abatshati xa kuthe kwakho uqhawulo-mtshato, xa kuchotshelwe imiba yelifa lomntu oswelekileyo kunye namalungelo abantwana kunye namalungu osapho.
Enye into edla ngokubange la ingxaki phakathi kwabatshati kukungahluli phakathi koqhawulo-mtshato nokwa hlukana. Kufuneka kube thelelwe ebantwini ukuba yinkundla kuphela enelungelo lokuqhawula umtshato. Abantu abatshatileyo abahlukanayo bengayanga nkundleni akukho nto baza kuyifumana ngokomthetho kumalungelo ahamba noqhawulo-mtshato olusemthethweni.