

==================================================================================================================

Page:2

Vuk’uzenzele YOUTH FOCUS Letlhodilwe Moroe le morwa wa gagwe, Sihle, yo a nago le bolwetši bja othosime.Go kwešiša bolwetši bja othosimeGo batswadi ba bantši bao bana ba bona ba nago le bolwetši bja othosime, bolwetši bjo bo ba bakela kgakanego, tšhara kano, le dihlong. Batswa di ba bantši ga ba tsebe ka bolwetši bjo goba se ba ka se dira go ka thuša bana ba bona go ka phela bophelo bjo bo swanago le ba bangwe.  Ke eng othosime?Othosime ke bolwetši bja nyurolotši bjo bo bago gona go tloga go belegweng ga ngwana gomme gantši bo thoma go laetša dika tša bjona mengwageng ye mmalwa ya mathomo ya bophelo bja ngwana.
Mosaekholotši wa tša kalafo wa Sepetlele sa Thuto sa Steve Biko, Julia Mathabathe, o hlaloša gore bana ba ba nago le othosime ba bona lefase ka tsela ye e fapanego go ya bana ba bangwe.
“Go boima go bona go ka boledišana le go raloka le bana ba bangwe. Gape ba na le dika tša malwetši a dikwi tše di fapa nego le tša batho ba bangwe; ba ka dupa, go bona goba go kwa dilo ka tsela ye e fapanego le ya batho ba bangwe. Ba ka ba le boitshwaro bjo bogale, ba befelwa goba ba ikgobatša,” o realo Mathabathe.
Batswadi ba ka hwetša go le boima kudu go ka šogašogana le boitshwaro bjo, kudukudu ge bo direga gare ga batho.
Naa batswadi ba ka thuša bjang bana ba ba nago le othosime?Mathabathe o re tsepelelo ye ntši go alafeng othosime ke go dira batswadi go kwešiša ka fao bana ba bona ba bonago bophelo ka gona. “Batswadi ka kgonthe ba swanetše go leka go ka kwešiša boemo bja bana ba bona. Ba swanetše go humana ditsela tše kaone tša go ka bolela ka molomo goba ka matsogo le bana ba bona le go kwešiša gore ke maswao afe ao ngwana a a laetšago. Go fa mohlala, ge ngwana a ile a galefa, o hloka go lemoga seo se bakilego kgalefo yeo gomme o fetoše boitshwaro bjo bo ka swanelago gabotse dinyakwa tša ngwana.”Mathabathe o re go bohlokwa go batswadi go nyaka thušo ka pelapela ge ba lemoga matha ta afe goba afe ka ngwana wa bona.
“Ge ngwana a ka hwetšwa a na le othosime e sa le ka pela, menyetla ya go mo thuša e ba godimo kudu. Bontši bja bana ba goba 3% ba ba hwetšwago ba na le othosime magareng ga mengwaga ye mebedi le ye mene ba ka thušwa go fola bolwetši bjo. Ka nako ye ngwana a fihla mengwageng ye šupa go ya go 11, go tla ba le diphapano tše kgolo kudu gomme ngwana a ka kgona go phela bophelo bjo bo swanago le bja ba bangwe.”Ke kae moo batswadi ba ka išago bana ba bona go yo hwetša kalafo?Mathabathe o re mabakeng a mantši, othosime e ka se alafše ka botlalo, eupša e ka laolwa ka katlego. O oketša ka gore barutiši ba na le tema ye bohlokwa ye ba swanetšego go e kgatha go laetšeng mathata a bana sekolong, gomme ba šišinye gore ba ye go bona mosaekholotši. 

 MAPHELOGaloome ShopaneLetlhodilwe Moroe, go tšwa Bloemfon tein kua Foreise tata, o bula batho mahlo ka bolwetši bja othosime setšhabeng sa gabo.  Bjalo ka mme wa mošemane wa mengwaga ye 11 yo a nago le othosime, o tšere boikarabe lo bja go ka hloma mokgatlo wa go se dire letseno, wo bitšwago Tokologo Place of Hope, wo o bulago batho mahlo, o abago tshedimošo le go thekga batswadi ba ba nago le bana ba ba nago le othosime.
Moroe o dumela gore go na le kwešišo ye nnyane mabapi le othosime go batswadi bao ba nago le bana ba othosime, kudukudu bao ba dulago metse-toropong le dinaga-ma gaeng.
Othosime ke bolwetši bja kgolo ya mmele bjo bo dirago gore go be boima go ka bole dišana, go gwerana le batho le go ka šomiša polelo.
Ka mokgatlo wa gagwe, Moroe o thuša malapa a a eteletšwego pele ke bana le malapa a bana ba ba nago le othosime go ka hwetša kalafo, therapi le tšhelete ya thušo ya leago yeo e fiwago batho ba ba nago le bogolofadi.
“Othosime ke tlhohlo gomme e tšeela motswadi maatla a mantši. Ge motswadi a amoge la gore ngwana wa gagwe o na le bolwetš bja othosime, se se dira gore bophelo bja ngwana bo be kaone.”Moroe o rile bophelo bja ga gwe bjalo ka ge a be a bo tseba bo eme ge a hwetša gore mo rwa wa gagwe o na le otho sime.
“Dilo ka moka di ile tša fetoga, ke be ke sa kgone go šoma gape le dikolo le therapi ya morwa wa ka di be di tura kudu.”Ka go nyakela morwa wa gagwe bophelo bjo bokaone, Moroe o ile a hudugela Ga uteng go ka hwetša dikolo tša go ikgetha tša bana ba ba nago le othosime, ka ge  Foreisetata  e se na le sekolo sa bana ba ba nago le othosime.
“Kua Foreisetata go na le di kolo tša bana ba ba golofetšego, eupša ba tšea fela bana ba se swai ka phapošing ya borutelo gomme go na le lenaneo la tetelo le le telele.” Le ge a na le ditlhohlo pele ga gagwe, Moroe o rile go ba le ngwana wa othosime ke lehlogonolo.
“Bolwetši bja morwa wa ka bo mphile maatla a mantši kudu le go nthuta go ba le kgotlelelo. O na le bokgoni gomme o rata didirišwa tša theknolotši. O kgona kudu dilo tša theknolotši.”Ke diphihlelelo tše nnyane tše Moroe a di thabelago kgolong ya morwa wa gagwe.
“Morwa wa ka ga bjale o lefelong le le kaone la lethabo, o ithuta go bolela, o tlwaetšwa go diriša ntlwana ya boitho melo gomme ke kgona go mo hloba meriri a phafogile.” Moroe o eleletša go bula senthara ya othosime kua  Foreisetata  ka le lengwe la matšatši.

“Ge motswadi a amogela gore ngwana wa gagwe o na le bolwetši bja othosime, se se dira gore bophelo bja ngwana bo be kaone.”Go humana tshedimošo ka botlalo le keletšo mabapi le othosime, batswadi ba ka ikgoka nganya le Autism South Africa go 011 484 9909.
info@autismsouthafrica.org.zaMme wa moswa o etela pele lesolo la temošo ya bolwetši bja othosime
 5Moranang 2019 Kgatišo 2