Sithibe o tshela botshelo jwa gagwe ka botlalo a ntse a na le boswafi

Galoome Shopane

Lerato Sithibe ke mo sadi yo a tshelang ka boswafi. O ipela ka  seo e leng sone  e bile ga a letlele le gore dipuo tsa go mo nyefo la di mo dire gore a ikobonye.
“Go botlhokwa thata gore batho ba ba tshwanang le nna jaana ba se letle gore dipuodisele tsa ba tho bangwe di ba dire gore ba ikobonye. Ipele ka se o leng sone gonne o tlhodilwe ka bontle jo o nang le jone joo,” o buile jalo.
Sithibe (28) wa kwa Kroonstad kwa Foreistata, o tlhalositse gore boswafi jwa gagwe o belegwe ka jone mme e bile ke seemo seo motho a tshelang ka sebalafat si se se kwa tlase thata sa mmala mo mmeleng se se dirang gore a nne le mmala o o seng bogale go le kalo mo letlalong, mo moriring le mo mat lhong.
 “Ga re dipheko kana ditshosa jaaka batho ba na -gana. Re batho, re tshwana fela le batho botlhe.”Sithibe ke moeteledipele mo dikgaolong di le mmalwa. Ke motlelara yo a dirisang fešene go bula batho matlho ka go tshela ka boswafi e bile gape ke mokgaratlhedi wa batho ba ba tshelang ka bogolofadi kwa Foreistata.
A re o goletse mo lapeng le le tletseng lerato mme ga a ise a ipone a farologane le ba lapa la gagwe kana go ipona a sa ratiwe ka ntlha ya fa a na le boswafi.
“Ke ne ke sa tlhaloganye gore goreng letlalo la me le ne le sa tshwane le la batho ba bangwe, e bile ke ne ke sa tlhaloganye gore goreng fa ke le kwa mebileng ba tho ba mpitsa ka mainaina e bile ba ntomolela matlho e kete ga ke wa mono.”Mamodula o o golagantsweng le boswafi o dirile gore Sithibe a itumele thata go bo a goletse ka fa lapeng la gaabo, mme o ba leboga thata gobo ba mo dirile mosadi yo e leng ene gompieno yo o maatla e bile a itshepa.
Tse dingwe tsa diphitlhelelo tse Sithibe a ipelang ka tsona di akaretsa go rweswa korone ya Miss Free State Albinism 2018  le go tlhophiwa jaaka yo mongwe wa bao ba tlhophilweng kwa makgaolakgannyeng mo dikgaisanong tsa Face of Free State Fashion Week  2018.
Jaaka Lwetse e tlhophilwe go nna Kgwedi ya Temososetšha ba ka Boswafi Sithibe a re a ka itumela tota go bona batho ba le bantsi ba ba tshelang ka boswafi ba supologa le go dira dilo tse dikgolo mo intasetering ya bommabontle le mo makaleng a mangwe.  

Sithibe o tshela botshelo jwa gagwe ka botlalo a ntse a na le boswafi Batho ba ba tshelang ka boswafi ba tshwanetse go itl hokomela jang?
• Se nne mo letsatsing fa go simolola go nna mogote (magareng ga ura ya bo 9:00 mo mosong le ura ya bo 3:00 mo motshegareng).
• Apara diaparo tse di tla dirang gore o se fisiwe ke mogote wa letsatsi jaaka dihutshe tsa letsatsi tse di sephara, dikipa kgotsa dihempe tse di nang le melala tsa matsogo a matelele.
• Itshase ka setlotsi sa  sunscreen  mo dikarolong tsotlhe tsa mmele tse di sa thibelwang ke diaparo, bogolosegolo SPF 30, e o ka itshasang ka yona gangwe le gape morago ga diura di le pedi fa o tsamaya mo letsatsing.
• Etela ngaka ya gago kgafetsakgafetsa go lekola matlho le letlalo la gago.
• Apara matlhwanafitshwana fa o tsamaya mo letsatsing.