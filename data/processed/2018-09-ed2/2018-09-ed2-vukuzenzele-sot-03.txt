Lerato Sithibe o eta pele merero ya ho lemosa setjhaba ka boswefe.

Galoome Shopane

Lerato Sithibe ke mosadi ya phelang ka boswefe.  O ikgantsha ka letlalo la hae mme ha a dumelle ditshele tse mpe di mo etse hore a itshwabele.
“Ho bohlokwa haholo ho ba tho ba tshwanang le nna hore ba se dumelle batho ba bang ho ba etsa hore ba itshwabele. Eba se o leng sona ka boikgantsho hobane o bopilwe ka botle le makgethe.” O buile jwalo.
Sithibe (28) ho tswa Kroonstad ho la Foreistata, o a hlalosa hore boemo ba hae ke ba tlhaho, moo motho a fokolleditsweng matla a mma la wa lebala letlalong la hae, moriring le ka mahlong.
“Ha re moriana kapa dithotsela jwalo ka ha batho ba naha na. Re batho jwaloka mang le mang.”Sithibe ke moeteledipele mo dikgaolong di le mmalwa. Ke motlolara eo hape a sebedisang feshene ho sedimosetsa batho mabapi le boswefe hape ke molwanela ditokelo wa batho ba phelang ka boqhwala ho la Foreistata.
O itse o holetse lelapeng le nang le lerato le sa kang la etsa hore a ipone e le mokgelo kapa a sa ratuwe ka lebaka la boswefe.“Ke ne ke sa utlwisise hore hobaneng letlalo la ka Ie ne le fapane le la batho ba bang, ho baneng ha ke tswela ka ntle batho ba mpitsa ka mabitsobitso le ho ntjheba jwalo ka haeka ke mokgelo.”Sekgobo se amanang le boswefe se entse hore Sithibe a be motlotlo ka lelapa la habo, mme a le tlotla hobane kajeno e le mosadi ya matla le sebete.
Tse ding tsa diphihlello tsa ho ba motlotlo tsa Sithibe di kenyelletsa ho fumana korone ya Miss Free State Albinism  2018 le ho kgethwa jwalo ka e mong wa kenelang makgaola kgang a Face of Free State Fashion Week  2018.
Jwalo ka ha Loetse e le Kgwedi ya Temoso ya Boswefe Sithibe o itse a ka thaba haholo ho bona batho ba bangata ba phelang ka boswefe ba itlhahisa le ho etsa dintho tse kgabane indastering ya tsa botle le disekethareng tse ding . 

Sithibe o phela bophelo ba hae ka botlalo ka boswefe  Batho ba phelang ka boswefe ba lokela ho itl hokomela jwang?
•  Qoba ho ba letsatsing ka nako eo le tjhesang haholo (9:00 hoseng ho isa ho 3:00 mantsiboya).
• Apara diaparo tse o sirelletsang letlalo, dikatiba tsa serontabole, dihempe tse nang le dikholoro tsa matsoho a matelele.
• Sebedisa sunscreen  ho tlolo le ho sirelletsang letlalo ka nako tsohle ha o le letsatsing dikarolong tsa mmele tse hahlamelwang ke letsatsi, haholo SPF 30 mme phetha ditlolo dihoreng tse ding le tse ding tse pedi ha o le letsatsing.
• Etela ngaka ya hao nako le nako bakeng sa hlahlobo ya mahlo le letlalo.
• Rwala dikgalase tsa letsatsi ha o le letsatsing.“Ha re moriana jwalo ka ha batho ba nahana. Re batho jwaloka mang le mang.”