

==================================================================================================================

Page:3

Mmuso o fana ka thuso e batsi ho basadi ba batlang ho iqalla dikgwebo, ho tloha ka dikeletso le matlole.
SEDAHangata, mehopolo e hlwahlwa ya kgwebo ya basadi ha e kgone ho thakgoha hobane ba hloka tlhahisoleseding e batlehang ho fetola ditoro tsa bona hore e be nnete.
Lekala la Ntshetsopele ya Dikgwebo tse Nyane (Seda), e leng lekala la Lefapha la Kgwebisano le Diindaseteri (dti), le lemohile sena mme le hlahisitse bukana bakeng sa dikgwebo tsa basadi mabapi le tshehetso e teng bakeng sa basadi, bobedi ka ditjhelete le e seng ka ditjhelete.
Bukana ena e akaretsa dihlooho tse mabapi le kamoo o ka ngodisang kgwebo ya hao le diphephetso tse tobaneng le baetapele ba dikgwebo ba basadi, ho isa ho tlhahisoleseding e shebaneng le makala a fapafapaneng a diindaseteri le mokgwa wa ho fumantshwa thuso ya ditjhelete. Ho sheba bukana ena, etela.
www.seda.org.za/Publications .
Ho ngodisa kgwebo ya hao ke mohato wa pele wa bohlokwa bakeng sa moetapele e mong le e mong wa kgwebo, hore o tle o imatahanye le melao e laolang mesebetsi ya kgwebo ka hara naha. Dikgwebo di lokela ho ingodisa le Khomishene ya Thepa ya Mautlwela ya Dikhamphani (CIPC).
www.cipc.co.za .
Mehlodi ya thusoHo na le mafapha a mang a mangata a mmuso le dikgwebo tsa mmuso tse fanang ka thuso ho baetapele ba dikgwebo ba basadi makaleng a fapafapaneng a diindaseteri.
SEFALekala la Ditjhelete la Dikgwebo tse Nyenyane (SEFA) le fana ka dithuso tsa ditjhelete le ditshebeletso bakeng sa dikgwebo tse nyane, tse mahareng le tse kgolo (di-SMME) le dikoporasi.
www.sefa.org.za.
FinfindFinfind e hokela di-SME tse hlokang thuso ya ditjhelete le bakadimani ba nepahetseng, e fana ka tlhahisoleseding ya thuto ka ditjhelete, e sebetsana le dipotso tse botswang kgafetsa le ho tobana le diphephetso tse tlwaelehileng.
www.finfindeasy.co.za .IDCIsivande Women’s Fund e leng akgente ya Koporasi ya Ntshetsopele ya Diindaseteri (IDC), e fana ka thuso ya dikadimo tsa ditjhelete ka tswala e tlase, e thusang haholo le e arabelang mathateng a dikgwebo.
E tsitlallela ditumellano tse kenyeletsang matlole a ho qala kgwebo, katoloso ya kgwebo, tsosoloso ya kgwebo, forentjhaese le thuso ya ditjhelete ya ho ngotla dikgeo.  www.idf.co.za .
NEFLetlole la Naha la Matlafatso le Letlole la Matlafatso ya Basadi (NEF) a akofisa phano ya matlole bakeng sa dikgwebo tsa basadi ba batho ba batsho, ha Letlole la iMbewu lona le tshehetsa baetapele ba dikgwebo ba batho ba batsho ba batlang ho qala dikgwebo tse ntjha le ho tshehetsa dikgwebo tse teng tsa batho ba batsho tse nang le bokgoni ba katoloso.
www.nefcorp.co.za .Sekema sa Bathehi ba Diindaseteri ba Bathobatsho  Sekema sa dti sa Bathehi ba Diindasetri ba Bathobatsho se rerile ho akofisa bonkakarolo ba boradiindseteri ba batho ba batsho ka hara moruo wa Aforika Borwa, ha boikitlaetso ba sona ba ntshetsopele ya maitsebelo ba B’avumile bo tshehetsa matlafatso ya basadi ka ho ba ruisa bokgoni ka ho hlwaya talente ho tsa bonono le mesebetsi ya matsoho le ho tsa makala a masela le diaparo.
www.thedti.gov.za .
NYDALekala la Naha la Ntshetsopele ya Batjha (NYDA) le fa baetapele ba dikgwebo ba batjha menyetla ya ho fumantshwa tshehetso ya ntshetsopele ya dikgwebo ya ditjhelete le eo e seng ya ditjhelete.
www.nyda.gov.za .Thuso bakeng sa baetapele ba  dikgwebo ba basadiTemoLekaleng la temo, dti e fana ka matlole ka Sekema sa Tshehetso ya Tswelliso ya Dihlahiswa tsa Temo, se reretsweng ho matlafatsa matsete diporojekeng tse ntjha le ho tse ntseng di le teng.
www.thedti.gov.za.
Basadi ba ka boela ba thola thuso ho tswa ho mananeo a Ilima/Letsema le Lenaneo le Pharalletseng la Tshehetso ya Temo a Lefapha la Temo, la Kabobotjha ya Mobu le Tlhabollo ya Dibaka tsa Mahae. www.daff.gov.za.
Thekenoloji• Thekenoloji bakeng sa Basadi ba Kgwebong e akofisa matlafatso ya basadi moruong le ntshetsopeleng ya dikgwebo tsa basadi, ha Lenaneo la Tshehetso la Ntjhafatso ya Diindaseteri le fana ka thuso ya ditjhelete bakeng sa ntshetsopele ya dihlahiswa le metjha tsa ntjhafatso.  www.thedti.gov.za.
• Letlole la Ditjhelete tsa Boiteko ba Thekenoloji le fana ka matlole a tekatekano kapa a mekitlane dikgwebong tse tsepamisitseng maikutlo ho tsa thekenoloji, ho thusa ka ho fetola thepa ya mautlwela ya Aforika Borwa ho ba sehlahiswa se malala-alaotswe bakeng sa mebaraka. www.idc.co.za.  • Lenaneo la Thekenoloji la Seda le fana ka letoto la ditshebeletso tse kgothaletsang boetapele ka hara kgwebo ena, haholoholo ho thusa dikgwebo tse nyane ho fihlella thekenoloji e nepahetseng hore di phehisane le tse ding le ho hodisa dikgwebo tsa bona.
www.seda.org.za.Tlhahiso Yuniti ya kgwebo ya IDC ya diaparo le masela e fana ka tshehetso ho bahlahisi ba mekgabiso ya mahae, bahlahisi ba thepa ya letlalo le bahlahisi ba masela a tlhaho le a senthetiki, ha yuniti ya dihlahiswa tsa dikhemikhale le tsa meriana e fana ka matlole le tshehetso ya ntshetsopele ya diindaseteri le diporojeke tsa ho hlahisa dikhemikhale, dipolastiki le dihlahiswa tsa meriana tsa tlatsetso.
IDC e boetse e fana ka tshehetso makaleng a mang a fapafapaneng a diindaseteri, ho tloha ho a temo le bohahlaudi ho isa ho a metjhini le thepa. www.idc.co.za.
Thuto le di-NPOLekala la Naha la Ntshetsopele (NDA) le ka thusa ba batlang ho theha le ho ngodisa ditsi tsa Dikolo tsa Thuto ya Dikonyana (ECD). www.nda.org.za .
Ilifa Labantwana ke lenaneo la Aforika Borwa la ntshetsopele ya bana ba kenang dikolong tsa dikonyana le thehilweng ka selemo sa 2009. Lenane la yona la Bhalisa Inkulisa le thusa ho tjhorisa boingodiso bo sa phethahalang ba tlhokomelo bakeng sa ditsi tsa ECD. www.ilifalabantwana.co.za.
NDA e boetse e thusa Mekgatlo e sa Etseng Phaello (diNPO) ho ba dibopeho kapa dikaho tse molaong; ho hlophisa tlhahisoleseding e batlehang bakeng sa ho ngodisa NPO kapa koporasi; ho tlatsa le ho kenya diforomo tsa boingodiso; le ho hlahloba ditlhoko tsa bona ka nepo ho netefatsa hore hang ha di se di ngodisitswe di dula di imatahanya le molao wa boingodiso oo di ngodisitsweng tlasa ona.  www.nda.org.za.
Haeba o batla tlhahisoleseding e batsi mabapi le ho qala kgwebo, letsetsa dinomoro tse latelang;Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848