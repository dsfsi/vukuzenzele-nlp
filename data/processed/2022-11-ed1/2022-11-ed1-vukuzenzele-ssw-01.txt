Luhlelo lwekunika bahlukunyetwa emandla lubuyisa litsemba

Owen Mngadi

 Luhlelo laseThohoya ndou Lwekunika Bahlu kunyetwa Emandla (i-TVEP) lufuna kubuyisa litsemba nekutitsemba kuluhlelo lwetebulungiswa ngekusebentisa tinyatselo talo letinemandla letihlose kusita labo labasindzile kuludlame lolumayelana netebulili (i-GBV) nasekudlwengulweni ngekubanika tinsita tetengco ndvo.Le-TVEP leyacalwa eLimpo po eminyakeni lema-20 leye ngcile, isebentela etibhedlela i-Tshilidzini ne-Donald Fraser letingaphasi kwaMasipala Wasekhaya i-Thulamela.  Libamba Lemcondzisi waloluhlelo Fhatuwani Manthada utsi loluhlelo luhlose kufaka indlela yekubuka tintfo lengavumeli nakancane kutsi kube nekuhlukunyetwa ngekwemacansi, ngekwe-GBV kanye nekwebantfwana kuletakha-muti taseThohoyandou, ngoba kuliciniso lelimsulwa kutsi loluhlobo lwemacala ayenteka kulendzawo. Utsi esikhatsini lesengci le, lubalobalo lwemacala beluvamise kukhomba kutsi bewamanengi emacala ekudlwengula eThohoyandou, kodvwa i-TVEP ibe neligalelo lelikhulu ekuletseni lwatiso nekunika bantfu tinsita tekwelulekwa ngekuhlukumeteka kute kuliwe nalomkhuba lomubi. Njengoba umhlaba wonkhe utawube ubuke lomkhankhaso Wetinsuku leti-16 Tebushoshovi Bekucedza Ludlame Lolubhekiswe Kubomake Nasebantfwaneni kusuka mhla ti-25 Lweti kuya kumhla ti-10 iNgongoni, Manthada utsi loluhlelo lunelisekile ngaloku leselikwentile lekukugcugcutela takhamuti kutsi tiwavisise emalungelo ato nekutsi tibike uma kwenteka emacala. “Le-TVEP itfola bahlukunye twa beLudlame Lwasekhaya labasemkhatsini kwe-80 ne-100 njalo ngenyanga, bese kuba macala ekudlwengulwa la-45 kuya ku-50 labikwa njalo ngenyanga,” kusho Manthada.Sikhungo lesisodvwa lesiphetse konkhe kwalolu lelo siniketa tinsita letehluka hlukene kubahlukunye twa, letifaka ekhatsi lusito lwetemtsetfo, kuvikeleka kwebahlukunyetwa kulabo lababahlukumetako, kula ndzelela emacala lasenkantolo, kwelulekwa nekuniketwa emandla ngekusebentisa luhlelo lwekutfutfukisa emakhono, ngaloko bahlukunyetwa batfola litfuba lekucala kabusha. Manthada utsi le-TVEP isebenta ngekubambisana Nebetemisebenti Yetemapho yisa AseNingizimu Afrika, Litiko Letemphilo kanye Nelekutfutfukiswa Kwemma ngo kute kuvikelwe kutsi bahlukunyetwa bangaphindzi bahlukumeteke kwesibili ngalesikhatsi bavula emacala. “Emacaleni ekudlwengula, basebenti betemphilo nema phoyisa beta etikhungweni te-TVEP kutosita bahlukunye twa bavule emacala bavulele labo lababahlukumetako futsi, babanika tinsita tekwelulekwa,” usho njalo. I-TVEP ihlalisa labo labahlukumetekile kute kufike etinsukwini leti-14, kodvwa-ke, loluhlelo lwekuhlaliswa lungalulwa emacaleni lafaka umndeni wonkhe noma bantfwana.  “Sineyunithi yekunika 
emandla lehamba icocisana nebantfu futsi ibafundzise mayelana nemalungelo abo. Sisebentela bantfu labatakha muti taseThohoyandou nemaphetselo labangetulu kwesigidzi. I-TVEP futsi ivulele bantfu laba-44 ematfuba emsebenti labasebentela ematiko lahlukahlukene lafana nelitiko letetimali, letebasebenti nelekwenta luhlolo.  Nanoma loluhlelo luhlala lutfola imali le-R90 000 ngekota lebuya kuLitiko Lwetekutfutfukiswa Kwe mmango laseLimpopo, i-TVEP yatsintseka kabi nge-COVID-19 ngoba bonkhe labo bebanikela ngetimali bahoca, ngaleyondlela taba nemtselela lomubi tinchubo tekusebenta talenhlangano. Kodvwa, Sikhwama Sekuphendvula Kuludlame Lolubhekiswe Kubomake Nakulabasikati (i-GBVF), lesasungulwa nguMengameli Cyril Ramaphosa ngeNdlovana kulomnyaka, abambisene Nenhlangano Yabomake Yemhlaba YaseNingizimu Afrika kanye nebalingani bayo kutenhlalo, balusitile loluhlelo. I-TVEP bekungulolunye lwetinhlangano lebetilwa ne-GBVF lekucala kutfola kusekelwa ngetimali.  Kunemali letigidzi leti-R128 leyacokelelwa ngeminikelo levela kumkhakha lotimele, lephuma esikhwameni semikhakha lehlukahlukene, leSikhwama se-GBVF sitawusita futsi sitawusekela kusetjentiswa kweLuhlelo Lwendlelalisu Yavelonkhe ye-GBVF. I-TVEP yaniketwa imali yalomnyaka le-R250 000 futsi itawuphindze itfole lenye imali ngemnyaka we-2023. Manthada utsi timali tente kutsi i-TVEP ikhone kufinye lela kubahlukunyetwa labanengi futsi ibe igcina inhlangano isebenta kahle. Murendeni Vhengani (26) ungulomunye webahlukunyetwa lowasindziswa ngilo-TVEP kulisoka lakhe belimhlukumeta. Wacedza tinyanga leti-46 ahlala nendvodzakati yakhe leneminyaka lemine kulesi khungo.  Lesikhungo samsita ngekutsi akhone kuvulela lisoka lasahlukene nalo emacala nangekutsi akhone kutfola umyalo wasenkantolo weku tivikela kulelisoka. Lelisoka lakhe namanje lisaboshiwe. “Bangemukela ngetandla letifutfumalako emva kwekutsi ngihlupheke iminyaka leminengi. Ngativa ngiphe phile. Sengiphindze ngatfola kabusha kutetsemba kwami,” washo njalo. Sihlalo Wesikhwama se-GBVF, Dkt. Judy Dlamini, watsi basacedzela umsebenti wekunika tinhlangano leti-108 letaphumelela eticelweni tato tetimali Lwatiso lolumayelana nalelinye lihlandla lekufaka ticelo tetimali lutawutfolakala masinyane kuwebhusa yithi Yesikhwama se-GBVF letsi: https: //gbvf.org.za/.