Uphuculo lwe-N3 luxhobisa abemi boMzantsi AfrikaEzeMpilo 

Owen Mngadi

UMduduzi Jijana ongumnini woMbutho wokuXho tyiswa kwabaKhubazekileyo, sithetha nje inkampani yakhe  ingenye yeenkampani ezixhamlayo kolu phuculo oluxabisa i-R26 yeebhiliyoni olwenziwa kuhola wendlela u-N3 pha kathi koMgungundlovu naseThekwini kwiphondo lakwaKwaZulu-Natal. Eli phulo, nelikhokelwa yiSouth Afri can National Road Agency SOC Limited (i-Sanral), liqinisekisa ukuba oosomashishini abafana noJijana abaxhamli nje kuphela kodwa bakwadala amathuba emisebenzi eluntwini. UJijana, nophila nokukhubazeka, uthi umsebenzi wenkampani yakhe kukufaka iimpawu zendlela phakathi kwe-Hilton ukuya eMgungundlovu. Uqeshe abantu abalishumi eline sithathu kwaye uthi le projekthi ibutshintshile ubomi babo. “Njengabantu abaphila nenkubazeko, sizibonakalisile ukuba nathi siyakwazi ukusebenza njengamntu wonke.
Asisaxhomekekanga kwizibonelelo nje kwaphela,” utshilo uJijana. UMphathi weNkqubo yakwa-Sanral N3 uTshepo Matekane uthi u-Sanral uye waqinisekisa ukuba umsebenzi okumyinge wama-30% wabelwe iinkampani zasekuhlaleni ezikwaziyo ukunika iinkonzo ezahlukeneyo. Oku kudale amathuba amaninzi kumashishini amancinci aphantsi kolutsha, abantu ababesaziwa njengabahleleleki leyo kwilixa langaphambili kwakunye nabasetyhini. “Kungoku nje kukho amashishini amancinci, aphakathi kwakunye nalawo aqhutywa ngumntu omnye alinani la-108 asebenza kwiiprojekthi ezahlukeneyo,” uqhube watsho. UNokuthula Zondi weIngqalabutho Yamalinda Multipurpose Trading wanikwa umsebenzi wokunikezela ngomhlaba kunye nokufakela imibhobho yokufunxa amanzi. Uthi inkampani yakhe iqeshe abase benzi abasibhozo abanezakhono, kuquka nabaqhubi. UZondi wongeza ngelithi, abasetyhini nabo banabo ubuchule njengamadoda kwaye inkampani yakhe izakhele igama elihle ngokunikezela ngeenkonzo. “Siyakuqonda ukubaluleka kwexesha kwaye sihlangabezana nayo yonke imimiselo  esiyinikiweyo eqinisekisa ukuba iprojekthi iqhuba ngokufanele kileyo. Siyalivuyela eli thuba kwaye sinethemba lokuba kusekuninzi okuzayo, ukuze inkampani yethu nayo ikwazi ukukhula ngokwamanqanaba okwakha,” wongeze watsho.
 Iiprojekthi ezingundoqo zikaRhulumente weSizwe UMatekane uthi uphuhliso lweDurban-Free State-Gauteng Logistics and Industrial Corridor  lunohlahlo lwabiwo-mali oluqikelelwa kwiibhili yoni zeerandi ezingama-26 kwaye yenye yeeprojekthi zobuchule ezingundoqo ezihlanganisiweyo zikarhulumente. Le projekthi ke ibizwa ngokuba yi-SIP2. Le projekthi izakwandisa i-N3 nge minye imizila kwicala ngalinye. Kwaye izakutshintsha iindlela zokungenelela ezinkulu ukuze kuphuculwe uxinano ekuhambeni kwezithuthi. Kwiminyaka egqithileyo icandelo elichaphazelekayo ku-N3 belino kuxinana kwezithuthi, ingakumbi ngexesha leeyure apho wonke umntu esendleleni, oku kungenxa yokuba uninzi lwelori zemithwalo ezisuka kwizibuko laseThekwini zisebenzisa uhola wendlela oya e-Gauteng nakwa manye amaphondo angaphakathi elizweni. Kukwakho nenani elikhulu leengozi ezindleleni ezibangelwa 
kukungak hathali kwabaqhubi belori ezithwele imithwalo xa beqhuba kuma jiko-jiko endlela. “Ngaphandle kokusombu lula uxinzelelo lokuxinana olwenziwa zizithuthi ngokuthi kongezwe eminye imizila, ukuphu culwa kwe-N3 kukwazisa nokwanda kokhuseleko.
Amajiko-jiko ayingozi azakuqondiswa. Iindlela ezingakhuselekanga ziza kuhlenga-hlengiswa,” utshilo uMatekane. Kwikota yokugqibela ka-2021, i-Sanral inikezele ngeekhontrakthi ezinta thu, kwaye umsebenzi wokwakha waqala phakathi kwenyanga yoMqungu nekaTshazimpunzi. Ama candelo alungiswayo ngoku yi-19 yeekhilomitha (km) ukusuka e-Cato Ridge ukuya e-Dardanelles, eyaziwa ngokuba yi-Umlaas Road; icandelo leekhilomitha ezingama-26.6 ukusuka ku-Dardanelles Interchange ukuya e-Lynnfield Park; kunye neekhilomitha ezingama-30 ukusuka e-Lynnfield Park ukuya kwiAshburton Interchange. UMatekane ucacisa uthi i-SIP2 iza kuqinisa ukuthuthwa kweempahla kunye nendlela yezothutho ephakathi kweendawo eziphambili zemizi-mveliso yaseMzantsi Afrika, kananjalo iphucule ukufikelela kuncedo lokuthunyelwa kwempahla kumazwe angaphandle eThekwini kunye noku nyusa ukusebenza kakuhle kwale ndlela. Wongeza ngelithi le projekthi iyinxalenye yeSicwangciso soPhuhliso seSizwe sika-2030 kunye nesiCwangciso esiPhambili sezoThutho sika-2050 kwaye ixhasa isiCwangciso Sikarhulumente soKwakha Ngokutsha nokuVuselela uQoqosho. Ukuza kuthi ga ngoku, urhulumente uzimisele ukuphuhlisa inkqubo yezothutho ehambelana neemfuno zokwenyani zabantu abahlala eMzantsi Afrika kwaye ikwazi uku bonelela abantu abanemali encinci bakwazi ukuhamba ngeendleko ezincinci ezindleleni. UMatekane uthi ukugqi tywa kolu phuculo kuza kuthatha iminyaka ephakathi kwesibhozo ukuya kwelishumi, kwaye ukuvalwa kweendlela kuza kugcinwa kungekho kukhulu. Uhambisa athi abaqhubi bazokwaziswa xa kuzakubakho ulibaziseko endleleni kwaye abezendlela abasemagunyeni KwaZuluNatal bazakuncedisa ukugcina ulawulo lwendlela. Abakwa-Sanral babongoza abaqhubi beemoto ukuba bathobele zonke iimpawu ezilumkisayo ezibekwe endleleni, banciphise isantya xa besondela kwindawo ekwakhiwa kuyo kwaye bacingele nabanye abasebenzisi bendlela. 
