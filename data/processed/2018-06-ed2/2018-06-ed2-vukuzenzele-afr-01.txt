
Hoër onderwys ondergaan ’n gedaanteverwisseling

Amukelani Chauke

Suid-Afrika se hoër onderwyslandskap is besig om te ver ander, met tersiêre onder wys wat meer toeganklik is en ook meer daarop in gestel is om in die arbeids mark se behoeftes te vol doen. Die veranderings is nodig, omdat jongmense voorberei moet word vir die beroepswêreld en om ’n bydrae tot die ekonomie te maak.
In Junie herdenk ons jeug maand en Vuk'uzenzele  laat die klem val op hoe die land se jeug deur die Departe ment van Hoër Onderwys en Opleiding geleenthede gegun word om sukses te behaal.
Naledi Pandor, wat in Au gustus verlede jaar as die Minister van Hoër Onder wys en Opleiding aange stel is, is die taak opgelê om gratis onderwys vir arm studente en dié wat die "vermiste middelstu dente" genoem word, in te faseer.
Na langdurige landwye protesoptogte onder die vaandel #FeesMustFall , is daar in Desember aan gekondig dat die jeug van gesinne met ŉ inkomste van minder as R350 000 per jaar, gratis hoër on derwys en opleiding sal ontvang. Die inwerking stelling is aan die gang en sal oor ŉ tydperk van vyf jaar inge faseer word.
Beursskema  Minister  Pandor het bevestig dat die inwerkingstelling van die beursskema glad verloop.
"Die nuwe beursskema is ŉ baie belangrike ingryping deur die Suid-Afrikaanse regering en natuurlik ook vir die mense van Suid-Afrika, aangesien dit hulle belasting is wat daarvoor betaal," sê sy.
Die beurse word toegeken aan kwalifiserende universi teitstudente wat vir die eerste keer inskryf en studente wat by kolleges vir tegniese en beroepsonderwys en oplei ding (TBO) studeer, in alle studiejare.
Bykomende regeringsbe fondsing van R7,166 miljard is in 2018 toegewys om die beursskema te befonds, met R4,581 miljard wat opsy gesit is vir kwalifiserende uni versiteitstudente en R2,585 miljard wat toegewys is aan TBO-kollegestudente.
Minister Pandor sê dat kolleges wat in spesifieke studierigtings spesialiseer, sentrums van uitnemend heid kan word wat sinoniem sal word met die lewering van die beste vaardighede in daardie bepaalde rigtings.
"Byvoorbeeld, een kollege kan uitsluitlik op meganiese ingenieurswese fokus en ŉ ander een op lugvaartkunde," verduidelik sy. "Ek glo dat spesialisering die toekoms van kolleges is," voeg sy by.
"Ons wil diversiteit hê. Ons wil nie hê dat al ons kolleges dieselfde ding doen nie." Die Program vir Entrepre neurskapsontwikkeling in Hoër Onderwys is verlede jaar geloods, om jongmense aan te moedig om hulle eie ondernemings te begin.
Dit is daarop gemik om die ontwikkeling van 'n platform vir entrepreneurs binne die universiteitsonderwyssektor in Suid-Afrika te koördineer.
Dit sluit in entrepreneur skap in die akademie en die ontwikkeling van studente entrepreneurskap, sowel as entrepreneursuniversiteite.
Minister Pandor sê dat meer gedoen moet word, nie net om jongmense te help om beroepsgereed te wees nie, maar ook om hulle toe te rus om werkskeppers van behoorlike werk te word.
Sy wil graag sien dat hoër onderwysinstansies entre preneurskap in alle kursusse aanbied. Sy glo dit is 'n stap wat jong gegradueerdes sal aanspoor om aanvangson dernemings te vestig, wat die land se toekoms kan hervorm. 