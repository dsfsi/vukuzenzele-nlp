Spaar geld: Koop BTW-vrye goedere

Allison Cooper

Terwyl die stygende lewenskoste in Suid-Afrika sy tol op landsburgers eis, veral diegene in lae-inkomste-huishoudings, kan jy wel meer waarde vir jou geld kry wanneer jy BTW-vrye goedere koop.BTW-vrye goedere is sekere basiese voedselsoorte waarop ŉ mens nie belasting hoef te betaal nie, wat beteken dit word teen ŉ laer prys verkoop. Mens wat kos koop wat op die BTW-vrye lysie is, kry ŉ bietjie meer waarde vir hul geld, wat hulle help om voedsame kos op die tafel te sit. Volgens Statistieke Suid-Afrika (Stats SA), het kos en nie-alkoholiese drinkgoed (NAB) 8.6% meer gekos in Junie vanjaar as in Junie 2021. Stats SA het gesê dat voedselprodukte wat die grootste toename in prys getoon het, brood en graankos (wat mieliemeel insluit), vleis en olie en vette is – wat stapelvoedsel in die meeste huishoudings is. Brood en graanprodukte het 11.2% toegeneem sedert Junie 2021, vanaf 8.4% in Mei vanjaar toe die verbruikersprysindeks (VPI) met 1.1% toegeneem het. Die maandelikse toename was 2.6%, met ŉ opvallende prystoename in mieliemeel (5.2%), bruinbrood (3.2%) en macaroni (3%). Verder het vleispryse met 9.5% toegeneem vanaf Junie 2021 tot Junie 2022, en kos effens meer as in Mei 2022. Olies en vette het jaarliks toegeneem met 32.5% vergeleke met 26.9% in Mei, toe die VPI toegeneem het. Die hoë prys van sonneblomolie plaas veral ekstra druk op mense se begrotings.
Spaar met BTW-vrye goedereBTW-vrye goedere is in 1991 deur die regering ingestel om lae-inkomste-huishoudings te help. Sedert die aanvanklike bekendstelling is nog produkte by die lys gevoeg.Volgens die Suid Afrikaanse Inkomstediens word BTW-vrye voedsel teen 0% belas – dit beteken mense betaal 15% minder vir hierdie goedere, want hulle hoef nie BTW te betaal nie. Hierdie items sluit in:
• Bruinbrood• Droë mielies en mielierys • Bruinbroodmeel (koringsemels uitgesluit)• Stampmielies• Eiers• Vars vrugte en groente• Droë bone• Lensies• Mieliemeel• Rys• Sardiens in blikkies• Plantaardige kookolie (olyfolie uitgesluit)• Melk, karringmelk, melkpoeier en suiwelpoeiermengsel• Eetbare peulplante en peulvrugte soos ertjies, bone, grondboontjies, ens.Sanitêre doekies is ook BTW-vry, sowel as kraamdoekies (maternity pads) en panty liners. Senior burgers kan ook vir hul plaaslike winkels vra of hulle op sekere dae pensioenarisafslag gee op goedere wat BTW-vry is.
 