Ukuxhobisa abasetyhini ngokwezolimo

Owen Mngadi 

UGqr Ethel Zulu ngumlimi omnci nci obalaseleyo nokhulayo.
Lo mfama usebenzisa ulwazi lwakhe olunzulu kwezesondlo olukhatshwa yiminyaka yamava ukufuya iinkukhu kunye nokuvelisa imifuno enesondlo sendalo kwifama yakhe, ngenjongo yokuxhobisa abanye abantu basetyhini ukuba babe ngamafama orhwebo.UGqr Zulu (48) onesidanga sobugqirha kwezesondlo, unefama enomhlaba oziihektare ezilinganiselwa kuma-23 e-Cullinan ngaphandle kwa sePitoli, nalapho atyale ekwakhulisa khona imifuno kunye neenkukhu ezikhu liswa ngokwendalo. Le mifuno kunye neenkukhu uzithengisela iivenkile eziliqela noko.Le fama yakhe ikwamkela abafundi abangama-20 abaqhuba izifundo zezolimo ukuze bafumane uqeqesho kwezolimo. UGqr Zulu wayeka umsebenzi wakhe kwiSebe lezoLimo eMntla Ntshona ukuze aqalise i-arhente yoqeqesho ebizwa ngokuba yi-Hope Nutrition Business Consultants.Kwakusemva kokuba efudukele e-Gauteng kodwa wangawufumana umsebenzi njengengcali yezondlo.Unothando olukhulu kwezolimo kwaye umbono wakhe kukufumana abasetyhini abaninzi kangango ko kunokwenzeka ukuba bangene kwezolimo. Ukwa kholelwa ukuba eli candelo lezolimo linamandla okuxhobisa nokudala imisebenzi.“Ndisebenze iminyaka esisibhozo, ndisebenza namagosa ezolimo, kwaye sele sincede amafama amaninzi ngokhuseleko lokutya, ucoceko kunye nesondlo. Ulimo kwakusoloko kuyeyonanto endiyithandayo ukususela ndisemncinane, kwaye andizange ndake  ndacinga ukuba ikhona enye into endingayenza ngaphandle kwezolimo.”Esebenzisa i-arhente yakhe yoqeqesho, uGqr Zulu uchaze wathi sele esebenze kumaphondo amathandathu, enceda abasetyhini kunye nolutsha ukuba baqhube imisebenzi yabo yobufama.
Ukufuya iinkukhu ngenjongo yokuzi thengisa “Ngonyaka wama-2017, uGqr Zulu waqaphela ukuba uqeqesho lwakhe aluna ntsingiselo xa lungazuba naziphumo. Kulapho ke weza nesigqibo sokuthenga ifama ukuze asebenzise ulwazi lwakhe ngendlela ezokwazi ukukhupha iziphumo ezibonakalayo.Sithetha nje namhlanje, sele engumfama wenkukhu orhwebayo oneenkukhu zenyama ezingaphezulu kwama-7 500. Nangona ngokuya wayesaqala olu shishino isicwangciso sakhe yayikukuvelisa imifuno etyalwe ngokwendalo nje kuphela.“Mna iinkukhu ndandizifunela ukuba nomgquba. Ndandidla ngokuya ezi ndlini zabantu ndiyokuthatha umgquba ukuze ndigcine imifuno yamikhula ngesi khuthazi sendalo. Wavela ngolo hlobo ke lo mbono wokufuya iinkukhu. Kwi sithuba nje seminyaka  emibini, sakwazi ukuve lisa iinkukhu zenyama ezingama-5 000 kulapho ke saqalisa khona ukuthengisela iivenkile ezinkulu zasekuhlaleni.”
Wongeze wathi iinkukhu zakhe uzikhulisa ngoku khululekileyo azikhonkxwa ziyahamba-hamba zisitya ukutya kwendalo kwaye azitofwa ngezikhuthazi mzimba. Usebenzisa umgquba wenkukhu ukulima imifuno efana nesipinatshi, ibrokholi, ikhaphetshu kunye neepepile. Ukongeza kwiivenkile ezinkulu, uGqr Zulu ukwathengisela abathengisi basesitalatweni. Ushishino lwakhe lube yimpumelelo kangangokuba uqeshe abasetyhini abali-12 ngokusisigxina.Ngokutsho kukaGqr Zulu, ukufuya iinkukhu lelona candelo libaluleke kakhulu kweli lizwe, njengoko iintsapho ezininzi zisitya inyama yenkukhu nga phezu kwayo nayiphi na enye inyama. Rhoqo ngonyaka, uGqr Zulu unethemba lokuqeqesha abantu basetyhini abangaphaya kwe-1 000 kwezobufama kwilizwe li phela. Ukwazimisele ukuba ngomnye wabafuyi nabavelisi abathenjiweyo eMzantsi Afrika abafuya iinkukhu kwaye batyale nemifuno ngendlela yendalo. Ucebisa abasetyhini abo banqwenela ukuba ngamafama ukuba babebeqalisa kancinci kancinci, bangalindi inkxaso karhulumente. “Xa inkxaso karhulumente ikufumana, mayibe yinto ekunika amandla okukhu liswa kwento esele ikhona. Ukuba ngaba ufuna ukufuya iinkukhu ezingama-3 000, akukho nto inokunqa nda ukuba uqalise ngama-20. Yiya kwiivenkile ezinkulu zengingqi ukuze ufumane iinkcukacha zazo, ubuze ngomgangatho we nyama eziwufunayo kwaye nisebenze njengendibaniselwano yamaqela ukuze nikwazi ukuhlangabezana neemfuno zomgangatho wenyama efunekayo kunye nenani lazo,” wongeze watsho.Ukuxhobisa abasetyhini ngo kwezolimoUGqr Zulu ukholelwa ukuba ezolimo zingadla la indima ekuxhobiseni ababhinqileyo kwezoqoqosho nokudala amathuba emisebenzi kubantu basetyhini.“Xa uxhobisa umntu obhinqileyo, uxhobisa isizwe. Kuba siyakwazi ukwabelana ngolwazi, kwaye siyakwazi ukuba ndakanya abantu aba ninzi.”Uhambisa athi abasetyhini akufuneki baphelele kwi nqanaba lwezolimo lokuqala nje qha, kodwa kufuneka bajonge eminye imiba yeshishini efana nokuvelisa kwakhona ezinye izinto zezolimo, ukupakisha kunye noku thengisa kwakhona.“Ukuzimela ngokwasezimalini kuphela kwento enokusinceda siphelise isibetho sobundlobonge la obusekelwe kwisini ngokuthi abasetyhini bazibandakanye kwezolimo, phakathi kwezinye izinto,” utshilo uGqr Zulu.




