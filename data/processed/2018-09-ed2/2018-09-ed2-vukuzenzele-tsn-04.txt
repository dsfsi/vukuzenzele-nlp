Tsotlhe tse o tlhokang go di itse ka go itshimololela kgwebo ya B&B

Dale Hes

Ao batla go itirela letseno ka go hirisetsa bajanala marobalo le go dira gore ba tlhabe kgobe le go itumelela go etela lefelo la gago? Bed and breakfast (B&B) ke e nngwe ya dikgwebo tseo di tla go direlang letseno le le bonagalang ka go nna le kgwe bo mo intasetering ya bojanala.  Fa tlase ke tshedimosetso yotlhe e o tlhokang go e itse ka ga go itshimololela B&B.
B&B ke eng? Go ya ka Lekgotla la Peo ya Maemo a Bojanala la Aforika Borwa, B&B e abelana ka ma robalo le ditirelo tse dingwe di le mmalwanyana fela tse o di fitlhelang mo lelapeng le le tlwaelegileng.
Phaposi e nngwe le e nngwe ya baeng e tshwanetse go nna le didirisiwa tsa yona tsa phaposi botlhapelo, tlhwatlhwa ya dijo tsa motshegare e tshwanetswe go akarediwa mo tlhwatlhweng ya go hira marobalo. Mo godimo ga seno, go phepafadiwa ga diphaposi tsa bajanala go tshwanetswe go diriwe letsatsi le letsatsi fa baeng ba gago ba santse ba le teng mo phaposing eo.
B&B e tshwanetse go nna le bontsi jwa diphaposi di le tharo tsa baeng. Fa e le gore o na le diphaposi tse di fetang tseno, kgwebo ya gago e tshwanetse go fetolwa go nna ntlo ya baeng.
Ke dithulaganyo dife tse o tshwanetseng go di obamela gore o kgone go simolola B&B?Kgato ya ntlha ke go ikopanya le masepala wa gaeno gore o neelwe tetla ya go dira gore o kgone go dirisa ntlo ya gago jaaka kgwebo ya go hirisa marobalo. Go na le kgonagalo ya gore o ka tlhoka le tetla ya baagisani, le go phasalatsa ki-tsiso ya maikaelelo a gago gore setšhaba se itse, mabapi le fa e le gore ba ka tlhoka go tlhatlhela ngongora.
 Fa o sena go neelwa tetla eno go tswa kwa masepaleng, o tla tshwanela ke go obamela ditlhokwa tse di rileng tsa molao.
Dintlha tse di botlhokwa tse o tshwanetseng go di tseela tlhogongLefelo – Lefelo leo B&B ya gago e tla bong e le mo go lona le botlhokwa mo go maswe. Fa e le gore o nna mo lefelong le le senang ngokelo ya bajanala, go tla nna bokete tota go dira gore kgwebo ya gago e atlege.
Matlole – Bojanala ke o mongwe wa mefuta ya dikgwebo tse di sa rekelweng  go le kalo, ka jalo o tla tlhoka madi a le mantsi nyana a o a bolokileng gore o kgone go tswelela go nna o ntse o butse mo kgwebong ya gago mo matsatsing a fa go le bonya mo kgwebong.
Botshelo jo bontšhwa – Botshelo jwa gago bo tla fetoga mo go maswe fa o sena go bula B&B.
 Ka gale o tla tshwanelwa ke go tsoga ka makuku mme o thu lamele go le lefifi la ntshwarele ngwana ke ale, mme gape o tla tshwanelwa ke go tlwaela go nna le baeng mo ntlong ya gago.
 O tla tshwanelwa gape le ke go itlwaetsa go baakanya legae la gago le go kgotsofatsa baeng ba gago ka dinako tsotlhe.
Go dira gore B&B ya gago e tume  – Dikgwebo tsa marobale ke tse dintsi e bile di gaisana go le maswe, ka jalo o tla tshwanelwa ke go beeletsa nako ya gago le madi a gago mo go tlhatloseng serodumo sa B&B ya gago.  v