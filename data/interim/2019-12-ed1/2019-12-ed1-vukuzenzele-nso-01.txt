

==================================================================================================================

Page:2

LETŠATŠI LA LEFASE LA GO FEHLA TWANTŠHO YA AIDSGo hwetša tshedimošo ka botlalo o ka etela wepsaete ya  www.myprep.co.za.  O ka leletša gape mogala wa go se lefelwe wa National HIV and AIDS Helpline go  0800 012 322.Go thibela HIV ka PrEP Dale HesMaAfrika Borwa a 36 000 bjale ba na le sebaka sa 96% sa go se fetelwe ke HIV re leboga lenaneo la Pre-Expo sure Prophylaxis (PrEP) leo le tsebišitšwego ke Kgoro ya Maphelo (DOH).
Afrika Borwa e bile naga ya mathomo mo Afrika ya borwa bja Sahara go dume lela tšhomišo ya PrEP .
PrEP ke motswako wa dihlare tše pedi tša HIV gomme e swanetšwe go nwewa letšatši le lengwe le le lengwe go thibela go fetelwa ke HIV .
Naa PrEP ke eng? PrEP e ka hlalošwa gabotse ka go arola lentšu le lengwe le le lengwe la leina;Pre  = pele ga Exposure  = go fetelwa ke HIV Prophylaxis  = kalafo ya go thibela phetetšo.
Batho bao ba sa phelego ka HIV bao ba lego kotsing ya go fetelwa ba ka šomiša PrEP go efoga go fetelwa ke HIV .
Ke ka lebaka la eng PrEP e dumeletšwe go šomišewa?Mokgatlo wa Maphelo wa Lefase (WHO) o dumeletše la mathomo kalafo ye ka 2015.
WHO e digetše gore batho bao ba lego kotsing ye kgo lo ya go fetelwa ke HIV ba swanetše go šomiša PrEP letšatši le lengwe le le lengwe bjalo ka karolo ya mokgwa wo o kopantšwego wa go thibela HIV . Ge e nwewa ka swanelo, kalafo ye e atlegile ka 99% mo go fokotšeng kotsi ya go fetelwa ke HIV .
Mmušo o lemogile mohola wa go kopanya mokgwa wo o kgonthišitšwego wo wa thibela phetetšo go mananeo a mangwe a magolo ao a lego gona.
Afrika Borwa e na le a mangwe a mathata a godimo go feta ka moka a HIV le AIDS mo lefaseng.
DOH e thomile lenaneo la go fana ka dihlare tša PrEP la mathomo go dikliniki tše 11 mo diprofenseng tše hlano ka 2016. Lenaneo le le dutše le se pela gabotse, ka batho ba e ka bago 36 000 bao ba amogelago kalafo ya PrEP .
Naa ke mang yoo a swanetšego go nwa PrEP? Kalafo ya PrEP ke kgetho yeo e lego gona ya batho bao ba ikhwetšago ba le kotsing ya kgonagalo ya go fetelwa ke HIV . DOH e utollotše dihlo -pha tše mmalwa tša batho bao ba lego kotsing kudu.
Bagweba ka mmele Kgoro e akantše gore 20% tša batho bao e ka bago ba  350 000 bao ba fetelwago ke HIV ngwaga le ngwaga ba kgokaganywa le bagweba ka mmele.
 Bagweba ka mmele ba ba sadi ba kotsing kudu, ka 33% tša bona di fetetšwe ke HIV ka mengwaga ye 24, mola bontši bja 80% ba fetetšwe ka morago ga mengwaga ye 25.
Kgoro e re palo ye ya godimo e kgonthiša tšhoganetšo ya go šomiša PrEP gare ga maloko a sehlopha se, kudu ka lebaka la ditaba tša palo ya godimo ya Dikgaruru tšeo di Ikadilego ka Bong le kato, le go hloka melao ye e ba šire letšago. Mananeo a PrEP a mmalwa a phethilwe goba a tšwela pele mo dikarolong tšeo bagweba ka mmele ba šomago go tšona.
Basetsana le makgarebeBasetsana le makgarebe ba gare ga 15 le 24 le bona ba kotsing ya go fetelwa ke HIV .
Se se hlolega ka mabaka a mmalwa go akaretša le go robala le monna yo mogolo yoo a fetetšwego ke HIV , go se šomiše dikhontomo ka dinako ka moka, go hloka molomo mererong ya tša thobalano le mo ditlhohlong tša GBV le tša thobalano.
Banna bao ba robalago le banna ba bangweKgoro e lemoga gore banna bao ba robalago le banna ba bangwe ba kotsing kudu ka gore ba ka amega kotsing ye nngwe go swana le go ihla bela ka diokobatši le go rekiša thobalano. Mo ditekong, go šetšwe go kgonthišitšwe gore go fa dihlopha tše PrEP go bontšhitše mohola wo mogolo wa go thibela phetetšo ya HIV .
Balekane ba thobalano ba batho bao ba phe lago ka HIVBalekane ba bangwe ba ikhwe tša ba le maemong ao mole kane yo mongwe a phelago ka HIV mola yo mongwe a sa phele ka yona. Mabakeng a mantši se se ka diragala balekane ka moka ba sa tsebe gore yo mongwe wa bona o phela ka HIV . Go fa kalafo ya  antiretroviral (ART) go mole kane yoo a fetetšwego go ka fokotša kotsi ya phetetšo ka 96%, mola PrEP go molekane yoo a se a fetetšwago go ka fokotša kotsi ya bona ka 75%.
Naa PrEP e na le ditlamorago tše mpe?Batho ba bangwe ba itemo gela ditlamorago tše mpe ge ba thoma go šomiša PrEP .
Ditlamorago tše mpe tše di tlwaelegilego di akaretša:
• Go sellega• Go opša ke hlogo• Go lapa• Go tšholla• Kgatelelo ya monagano• Ditoro tša go tšhoša• Go hlatša• Dišo• Mathata a go swarwa ke boroko• Diphetogo mo go takatšo ya dijoBathong ba bantši, ditlamo rago tše di fola ka morago ga dibeke tše mmalwa.
Naa o ka hwetša kae PrEP?PrEP ya go se lefelwe e gona gonabjale mo mafelong ao a kgethilwego a 108 naga ka bophara. 

  Kgoro ya Maphelo e hlohleletša gore dihlare tša PrEP ga se tša swanela go dirišwa mo legatong la dihlare tše dingwe tšeo di šetšego di šomišwa go thibela phetetšo ya HIV.
Dinyakišišo tša PrEP ka moka di theilwe go mokgwa wo o ko pantšwego wa thibela phetetšo, go akaretša le go dira diteko tša nako le nako le tšho mišo ya dikhontomo le dithibelapelegi tše dingwe. Tše kamoka di swanetšwe go šomišwa mmogo le kalafo ya PrEP .*Tshedimošo e abilwe ke Kgoro ya Maphelo ya Bosetšhaba Naa o be o tseba?
 5Dibatsela 2019 Vuk’uzenzele