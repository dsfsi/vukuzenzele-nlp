Oosomashishini bezamachiza baseFreyistatha badala imisebenzi

More Matshediso

Inkampani yeli eyenza iikhemikhali incedisa kwidabi lokulwa ingxaki yokunqaba kwemisebenzi ngokuthi idale imisebenzi esisigxi na engama-70 eHarrismith kwiphondo laseFreyistatha.
IKevali Chemicals yinkampani yokuqala yaseFreyistatha eye yabantu abamnyama eyenza iikhemkhali. Le nkampani yenza iintlobo ezahlukeneyo zeekhemikhali zokuhluza ukungcola emanzini, ezokucoca endlwini kunye nakwizindlu zangasese futhi yenza neglu yokuncamathisela.
Le nkampani yasekwa ngowa ma-2014 ngabahlobo abahlanu abazingcali zeekhemikhali, kwiimpahla ezithengiseka ngokukhawuleza, kumsebenzi wokuqaliswa nokudidiyelwa kweemveliso ezintsha kunye nakwiintlobo ezahlukeneyo zeglu yokuncamathisela.
UMlawuli wesiGqeba wakwa Kevali Chemicals uFuneka Khu malo uthi i-BIS yayinceda inka-mpani yabo yatsho yakwazi ukuthenga oomatshini kunye nezinye izixhobo zokuqalisa ukuvelisa iimveliso zokuhluza ukungcola emanzini, ezokucoca endlwini nezokubulala iintsholongwane kunye neglu yokuncamathisela.
 "Ekuqaleni kwanyanzeleka ukuba sifake imali kweli shishini ukuze likwazi ukuqalisa ukusebenza kodwa ethubeni saye safumana inkxaso-mali kwiSebe lezoRhwebo noShishino (i-dti) ekhutshwa yi-BIS kunye neQumrhu loPhuhliso lwamaShishini (i-PIC)," ucacise watsho uKhumalo.
I-BIS yinkqubo yezibone lelo-mali yoMgaqo-nkqubo wooSomashishini Abamnyama eyenzelwe ukuvulela amathuba oosomashishini abamnyama baseMzantsi Afrika ngokuthi banikwe uncedo olungayimali okanye lube zezinye izinto ezinge yomali olulungiselelwe kanye bona kunye neemeko zabo.
UKhumalo uthi batyala imali ezizigidi ezili-18 zeerandi ukunceda inkampani ukuze ikwazi ukuqalisa ukusebenza kwaye kwathatha iinyanga ezili-11 ukuze inkampani iqalise ukwenza inzuzo.
Imveliso zayo le nkampani zithe ngiswa kulo lonke eli loMza ntsi Afrika futhi ziyafumaneka nase-Uganda, Namibia kunye naseTanzania.
UKhumalo uthi indima edla lwa yile nkampani ekuhlaleni ingaphezulu nakule misebenzi iyidalayo.
"Ngaphezu kokudalela abantu balapha imisebenzi, sinazo nee-nkqubo zokuncedisa kwiingxaki zokuhlala apho sinceda oomama basezilokishini nasemaphandleni ukuba bavule awabo amashishini amancinci enza izinto zokucoca ezindlini nakwizindlu zanga sese," utshilo.
Uthi oosomashishini abaseba tsha kufuneka bazi ukuba ukuqa la ishishini akululanga kodwa ku funeka bangalahli ithemba kuba baza kuvuzwa ekugqibeleni.
USekela-Mphathiswa we-dti uBulelani Magwanishe uthi le nkampani yakwaKevali Chemicals ifanele kukuhlonitshwa kuba yinkampani yokuqala kwicandelo lezeekhemikhali, amachiza neeplastiki ukuba ifumane inkxaso-mali kule Nkqubo yooSomashishini Abamnyama ukususela yasekwayo.
"Le nkampani iza kudala imisebenzi efunwa ngabomvu eza kufunyanwa ngabantu beendawo ezingqonge iHarrismith aba thwaxwa yintswela-ngqesho," uSekela-Mphathiswa Magwa nishe utshilo .