Ukulungiswa kuka-N3 kuthuthukisa abantu baseNingizimu Afrika

Owen Mngadi 

UMduduzi Jijana ungumnikazi we-Disability Empowerment Movement , okungenye yezinkampani njengamanje ezizuza kwizigidigidi ezingama-R26 zoku lungisa umgwaqo onguthelawayeka u-N3 phakathi koMgungundlovu neTheku KwaZulu-Natali. Umklamo lo, oqhutshwa phambili yi-South African National Road Agency SOC Limited  (i-Sanral), uqinisekisa ukuthi osomabhizinisi abafana noJi jana abazuzi nje kuphela kodwa nabo basungula amathuba emisebenzi kwabanye abantu. UJijana, ophila nokukhubazeka, uthi inkampani yakhe ifaka izimpawu zomgwaqo phakathi kwase-Hilton ukuya eMgungundlovu. Uqashe abantu abayi-13 futhi uthi umklamo lo usushintshe izimpilo zabo. “Njengabantu abaphila noku khubazeka, sesikubonisile ukuthi sinekhono. Asisathembeli nje kwizi bonelelo. Siyazenzela umsebenzi,” kusho uJijana. UMphathi Womsebenzi waku-N3 e-Sanral u-Tshepo Matekane uthi inkampani yakhe ikuqinisekisile ukuthi ama-30% omsebenzi unikezwa izinkampani zendawo ezinekhono  zokuhlinzeka ngezinsizakalo ezehlukahlukene. Lokhu kuvule amathuba amaningi emabhizinisini amancane aphethwe intsha, abantu abebengatholi amathuba phambilini nabesifazane. “Kunamabhizinisi ayi-108 ama ncane, aphakathi namancanyane njengamanje asebenza kwimiklamo eyahlukahlukene,” kusho yena. UNokuthula Zondi we-Ingqalabutho Yamalinda Multipurpose Trading waklonyeliswa ngenkontileka yokuhlinzeka ngenhlabathi kanye nokufakwa kwamapayipi amanzi. Uthe inkampani yakhe iqashe abasebenzi abanekhono abayisishi yagalombili, okubalwa nabashayeli.
UZondi wengeze ngokuthi abesifa zane banekhono njengamadoda futhi inkampani yakhe isizenzele igama elihle. “Siyakuqonda ukubaluleka kwesikhathi nokuhlangabezana nezinhloso zethu sonke ukuqinisekisa ukuthi umsebenzi uhamba ngendlela efanele.
Sibonga ithuba futhi sethemba ukuthi amaningi asazoza ukuze inkampani yethu izokwazi ukukhula ngokwama zinga ezokwakha,” engeza. Imiklamo ephambili kaHulumeni kuzwelonke U-Matekane uthe iDurban-Free State-Gauteng Logistics  kanye noku thuthukiswa kweIndustrial Cor ridor  kunesabelomali esilinganiselwa kwizigidigidi ezingama-R26 futhi ingeminye yemiklamo ephambili kahulumeni kazwelonke. Waziwa ngokuthi i-SIP2. Lo mklamo uzovula u-N3 ngeminye imizila ohlangothini ngalunye. Ubuye ubandakanye ukushintshwa kwe zinye izanhlukanamgwaqo ezinkulu ukwenza ngcono ukuhamba kwezi moto. Ingxenye ethintekayo ku-N3 eminyakeni eyedlule ibibhekene nesi minyaminya sezimoto, ikakhulukazi ngezikhathi zamahora amatasatasa ngenxa yokuthi iningi lamaloli athwala impahla asuka ezibukweni laseThekwini asebenzisa umgwaqo onguthelawayeka oya e-Gauteng 
kanye nezinye izifundazwe eziphakathi nezwe. Kube khona futhi inani lezingozi eziningana ezidalwe nga bashayeli bamaloli athwele impahla ngokuthi banganaki emajikeni. “Ngaphandle nje kokuba yisisombululo sesimi nyaminya sezimoto, ukuvula isikhala esikhulu sokuhamba kwezimoto ngokwengeza imizila emgwaqeni, ukulu ngiswa kuka-N3 kuzoho lela emgwaqeni ophephile.
Amajika ayingozi azovulwa.
Izimpambanomgwaqo ezingaphephile zizoklanywa kabusha,” kusho u-Mate kane.
I-Sanral yakhipha izinkontileka ezintathu kwikota yokugcina ngowezi-2021, futhi umsebenzi wokwakha waqalwa phakathi kuka Masingana kanye noMbasa.
Izingxenye ezilungiswayo njengamanje ibanga elinga makhilomitha (km) ayi-19 kusuka e-Cato Ridge ukuya e-Dardanelles, eyaziwa ngokuthi i-Umlaas Road; ingxenye engama-26.6 km ukusuka e-Dardanelles Interchange kuya  e-Lynnfield Park; kanye nebanga elingama-30 km kusuka e-Lynnfield Park ukuya e-Ashburton Inte rchange .
U-Matekane uchaze ukuthi i-SIP2 izoqinisa ezokuthuthwa kwempahla kanye nomgudu wezokuthutha phakathi kwezizinda ezinkulu zezimboni eNingi zimu Afrika, yenze ngcono ukufinyelela esikhungweni sokukhishwa nokungeniswa kwempahla eThekwini futhi kukhuphule izinga lokuse benza ngendlela efanele kulo mgudu.  Wengeze ngokuthi umklamo uyingxenye yoHlelo Lwentuthuko Kazwelonke lwangowezi-2030 kanye noHlelo Olukhulu Lwe zokuthutha Kuzwelonke lwangowezi-2050 futhi lweseka uHlelo Lukahulu meni Lokwakha Kabusha Nokuvuselelwa Komnotho. Kuze kube manje, uhulu meni uhlose ukusungula uhlelo-kusebenza olungaguquki ezidingweni zangempela zabantu abahlala eNingizimu Afrika futhi olubhekelela abantu abanemali encane abayikhokhela ukuhamba.
U-Matekane uthi lokhu kulungiswa komgwaqo kuzothatha phakathi kweminyaka eyisishiyaga lombili kuya kweyishumi futhi ukuvalwa komgwaqo kuzoncishiswa kakhulu.
Wengeze ngokuthi aba shayeli bazokwaziswa ngo kubambezeleka emgwaqeni futhi izikhulu zomgwaqo zaKwaZulu-Natali zizosiza ukugcina ukulawulwa koku hamba kwezimoto.
I-Sanral inxusa abashayeli ukuthi bathobele zonke izimpawu zomgwaqo ezexwayisayo, banciphise isivinini uma besondela endaweni okwakhiwa kuyona futhi bacabange lane nabanye abasebenzisa umgwaqo .



