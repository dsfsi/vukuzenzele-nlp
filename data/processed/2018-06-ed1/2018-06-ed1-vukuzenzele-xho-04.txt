Ukuthakazelele kakhulu ukudalwa kwemisebenzi

Adele Schormann

Inkqubo yokucima imililo ebizwa i-Working On Fire (i-WOF) ilawula inkqubo edibeneyo yolawulo lwemili lo nethe yaqinisekisa ngokuba iqesha uninzi lolutsha oluvela kumakhaya ahlelelekileyo.
Ngenkxaso yemali evela kwiSebe lezeNdalo, le nkqubo ingena phantsi kweNkqubo yeMisebenzi yoLuntu eNatyisi weyo (i-EPWP).Inika ithemba kuninzi lolutsha olungafumani imisebenzi kwaye idlale indima enkulu ekuthinteleni nasekulawuleni imililo yamadlelo, nokunciphisa umo nakalo owenziwa yile mililo.
Le nkqubo iqeshe abantu abangaphezulu kwabangama5 000 abasuka kwiindawo ezi hlelelekileyo kwaye ibaqeqeshe kwizakhono zokwazi ngemi lilo, ezemfundo, ukuthintela nokubamba umlilo unganwenwi kunye nezinye izakhono, ezifana  noncedo lokuqala, ukuchwela, ukupheka, ezempilo nokhuseleko kunye nonxibelelwano.
Igosa lonxibelelwano le-WOF uLeboang Maseko ucacisa uku ba le nkqubo igxile kulutsha ize iqeshe nabantu abakhubazeki leyo ukuba basebenze kumaziko abo amaphondo.
“Sigxininisa kakhulu kuphuhliso lwezakhono size sibonelele ulutsha olusanda kuphuma kwizikolo zamabanga aphe zulu ngemisebenzi okanye olusanda kuthweswa izidanga kumaziko emfundo ephakami leyo. Kwabo baqeshwe kwiWOF, abangama-94% lulutsha, abangama-31% ngabantu ba setyhini ize i-3% ibe ngabantu abakhubazekileyo,” ungqine watsho.
ULorraine Mokoena (one minyaka yobudala engama-31) waseMpumalanga ngomnye wabo baxhamlileyo kule nkqubo.
Yiminyaka eli-11 esebenza kwiWOF.
Emva kokuphumelela kwakhe imatriki usokolile ukufumana umsebenzi isithuba seminyaka emibini. Udade wabo wamxelela ngale nkqubo ye-WOF.
“Inkqubo yokubhalisa ibenzi ma. Ukuphila qete yeyona nto ibalulekileyo kwizinto ezifunwayo phambi kokuba uthathwe kulo msebenzi kwaye ab a qalayo bavocwavocwa imizimba, beqeqeshwa. Xa uphume lele ukumelana nemithambo enzima yokuvocavocwa kufu neka uphu melele novavanyo lukagqirha uze emva koko uqalise uqeqesho lokuba ngumcimi-mlilo,” utshilo.
UMokoena uqale njengomci mi-mlilo osaqalayo waza wase benza wenyuka wade wafikelela kwisikhundla sokuba ngumci mi-mlilo ophezulu weenkokheli zeqela labasebenzi, ekhokela iqela labacimi-mlilo abali-18.
“Lo msebenzi ubuguqulile ubomi bam. Ndim kuphela osebenzayo kubantwana base khaya nabantwana bam ababini.
Ngoku ndiyakwazi ukondla usapho lwam ndize ndithumele nabantwana bam eskolweni,” utshilo uMokoena.
Uvumile ukuba icandelo locimo-mlilo ngokwesiqhelo lilicandelo elinabantu abangamadoda abaninzi kwaye ufunde ukuba omelele yena njengoko engumntu wasetyhini kulo msebenzi.
UMokoena uzimisele ekubeni ngumlawuli womsebenzi kule minyaka mibini izayo.
Oku kuza kumenza ibe nguye ojongene nawo onke amaqela e-WOF aseMpumalanga.
Njengoko sijongene nexesha lemililo yamadlelo, uMokoena unikezela ngezi ngcebiso zi landelayo ukuthintela imililo yamadlelo:
• Musa ukuntumeka imililo kwindawo evulekileyo xa ungazokwazi ukuyilawula.
• Qinisekisa ukuba unalo lonke uncedo ngezixhobo zokumelana nayo nantoni na enokwenzeka.
• Musa ukushiya umlilo unga hoywanga.
• Jonga kakuhle isimo sezulu.
• Makungantunyekwa mililo kwindawo evulekileyo xa kushushu kakhulu okanye ngeemini ezinomoya.