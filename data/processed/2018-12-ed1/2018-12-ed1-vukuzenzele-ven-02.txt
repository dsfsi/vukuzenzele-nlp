Tsivhudzo dza uri vha dzule vho tsireledzea nga maḓuvha aya a vhuawelo

Dale Hes 

Maḓuvha a  vhuawelo ndi maḓuvha a u ḓiphiṋa. Fhedzi a a dovha a ḓisa nyimele dzi fanaho na khombo dza moḓoro, vhuvhava na vhuṅwe vhugevhenga. Kha vha tevhedze tsivhudzo idzi uri vha vhe na maḓuvha a madakalo o tsireledzeaho na vhafunwa vhavho.
Kha vha dzule vho tsireledzea dzibadaniKhombo dza badani dzi a engedzea vhukuma nga maḓuvha a vhuawelo, dza dovha dza dzhia maḓana a vhutshilo. Kha vha dzule vho tsireledzea nga u vhona uri:
• Vha sedzuluse moḓoro wavho musi vha sa athu u fara lwendo u itela uri moḓoro wavho u vhe u kha nyimele yavhuḓi.
• Vhone na vhanameli vhavho vha tea u dzula vho vhofha bannda ḽa tsireledzo.
• Vha tea u awela nga murahu ha awara mbili dziṅwe na dziṅwe musi vha tshi khou fara lwendo lulapfu.
• Vha tea u litsha u nwa musi vha tshi khou reila.
• Vha reile nga luvhilo lwo kaliwaho nahone vha tevhedze milayo yoṱhe ya badani.
• Vha ṱhogomele  miṅwe mimoḓoro khathihi na vhaendangaṋayo.
• Vha songo shumisa luṱi ngo lwavho musi vha tshi khou reila.
Tsireledzo ya vhanaVhupo vhunzhi ha mada kalo vhu dzula vhu tshi tou vha mupfufhi u si mphire, zwine zwa amba uri hu na khonadzeo ya uri ṅwana wavho a nga xela vhukati ha gogo ḽa vhathu.
Ndi zwa ndeme uri vha dzule vho lavhelesa vhana vhavho musi vha tshi khou u ita zwithu zwi fanaho na u bambela lwanzheni kana vha tshi khou tamba mu-davhini. Dziṅwe tsivhudzo dza u ita uri vhana vhavho vha dzule vho tsireledzea a si idzi:
• Kha vha vhone uri vhana vhavho vhaṱuku vha fhasi ha ndango ya muthu muhulwane.
• Vha ite uri musi vhana vha moḓoroni, vha dzule vho tsireledziwa .
• Kha vha funḓedze vhana vhavho nomboro yavho ya luṱingo u itela misi ya khombo.
• Kha vha ite uri vhana vhane vha si kone u bambela vha ambadzwe mabannda a zwanḓani ane a papamala.
• Kha vha funze vhana vhavho uri vha songo dzhena moḓoroni wa vhathu vhane vha si vha ḓivhe na uri vha songo davhidzana na vhathu vhane vha si vha ḓivhe.
• Kha vha fare tshanḓa tsha ṅwana wavho musi vha fhethu ho ḓalesaho vhathu na musi vha tshi pfuka bada.• Kha vha gude thusothangi u itea uri vha kone u thusa kha nyimele ya shishi.
VhugevhengaHu na u hulela ha milandu ya u pwashiwa ha dzinnḓu na u tswa nga zwifhinga zwa misi ya madakalo. Kha vha dzule vho fhaṱuwa tshifhinga tshoṱhe nahone vha dzhie maga a tsireledzo a tevhelaho:
• Musi vha tshi ya maḓuvhani a madakalo, vha vhone uri mafasiṱere na mavothi a muḓi wavho zwo khiiwa.
• Arali muṅwe wa vha dzulatsini vhavho a tshi ḓo vha e hone hayani, vha mu humbele uri a ite a tshi posa iṱo muḓini wavho.
• Musi vha madakaloni, vha vhetshele kule zwithu zwi fanaho na ṱhingo thendeleki na zwipatshi.
• Vha sie moḓoro wavho wo khiiwa arali vha tshi ḓo fhedza tshifhinga tshilapfu vha kule nawo. Vha sedze kavhili u itela uri vha vhe na vhuṱanzi ha uri wo khiiwa.
• Vha tea u dzula vha na nomboro dza tshumelo dza shishi u fana na ambu ḽese na mapholisa.