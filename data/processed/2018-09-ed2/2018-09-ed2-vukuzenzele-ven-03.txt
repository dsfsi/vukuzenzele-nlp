Sithibe u khou tshila zwavhuḓi na vhuaḽibino.

Galoome Shopane

Lerato Sithibe ndi mu fumakadzi ane a khou tshila na vhuaḽibino. U a ḓihudza nga lukanda lwawe nahone ha tendeli kuhumbulele kwa vhathu ku tshi ṱalusa vhuvha hawe.
“Ndi zwa ndeme kha vhathu vhane vha nga nṋe u sa tendela vhathu vha tshi ṱalusa vhuvha havho”, U ralo.
Sithibe (28) u bva Kroonstad kha ḽa Free State , u ṱalutshedza uri nyimele yawe i pfukiselwa nga dzidzhini, hune muthu a vha na melanini ya muvhala ṱhukhu yo vhumbeaho  ngomu kha lukanda, mavhudzi na/kana maṱo.
“A ri tshioro kana tshithu tshi bvaho kha ḽiṅwe ḽifhasi sa zwine vhathu vha ri dzhiisa zwone. Ri vhathu u fana na vhaṅwe”.
Sithibe u na maimo manzhi. Ndi ralunako ane a shumisa fesheni u ita tsivhudzo nga ha vhuaḽibi no, a dovha a vha muimeleli wa vhathu vha re na vhuholefhali ngei Free State .
Uri o aluwa kha muṱa wa lu funo we wa si ite uri a pfe o fhambana kana u sa funwa nga nṱhani ha vhuaḽibino hawe.
“Ndo vha ndi sa ḓivhi uri ndi ngani muvhala wa lukanda lwanga wo fhambana na wa vhaṅwe vhathu na uri ndi ngani musi ndi tshi bvela nnḓa vhathu vha tshi mmbidza nga madzina o fhambanaho, vha ntsedza sa mutsinda”.
Samba ḽi kwamanywaho na vhuaḽibino ḽi ita uri Sethibe a ṋaṋe u ḓihudza nga muṱa wa hawe, u sumbedza uri ndi vhone vho itaho uri a vhe mufumakadzi ane a vha na fulufhelo ḽine a vha naḽo namusi.
Zwiṅwe zwe Sithibe a zwi swikela zwi katela u wina tshi phuga tsha u vha  “ Miss Free State Albinism  2018” na u nangi wa sa muṅwe wa vho swikela ho kha luṱa lwa u fhedzisela kha muṱatisano wa u vha “ Face of Free State fashion Week  2018”.
Musi Khubvumedzi u  ṅwedzi wa Tshivhudzo nga ha Vhuaḽibino , Sithibe uri u ḓo takalela u vhona vhunzhi ha vhathu vhane vha vha na vhuaḽibino vha tshi bvela khagala vha ita zwivhuya kha nḓowetshumo ya vhoralunako na kha dziṅwe sekithara.  

Vhathu vhane vha vha na vhuaḽibino vha nga ḓilondota hani?
• Ṱutshelani u dzula ḓuvhani musi ḽi tshi fhisesa vhukati ha (9am na 3pm)• Ambarani zwiambaro zwine zwa ni tsireledza sa miṅwadzi mihulwane ya ḓuvha na hemmbe dzi na khoḽa na zwanḓa zwilapfu.
• Ni shumise sunscreen musi ni fhethu hune ha vha na ḓuvha, SPF 30  ni dovhe ni ḓole nga murahu ha awara mbili dziṅwe na dziṅwe musi ni ḓuvhani.
• Dalelani dokotela tshifhinga tshoṱhe u itela u ṱoliwa maṱo na lukanda.
• Ambarani mangilasi a ḓuvha arali ni ḓuvhani.