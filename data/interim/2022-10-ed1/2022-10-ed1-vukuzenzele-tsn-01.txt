

==================================================================================================================

Page:1

Diphalane 2022 Kgatiso 1Tiro ya go godisa tsela ya N3 e tswela mosola maAforika Borwa Page 7 Page 6Grandchicks thriving in poultry Vuk’uzenzeleOwen Mngadi Mduduzi Jijana ke mong wa setlamo sa Disability Empowerment Movement, seno ke se seng sa ditlamo tse di bonang merokotso mo porojekeng eno ya go godisa tselafefo ya N3 e e jang madi a le kanaka R26 bilione e e magareng ga Pietermaritzburg le Durban kwa porofenseng ya KwaZulu-Natal.Porojeke eno, e e gogwang kwa pele ke Setheo sa Puso ya Aforika Borwa sa Kago ya Di tsela mo Nageng (Sanral), ga e diri fela bonnete jwa gore batho ba tshwana le Jijana ke bona fela ba ba bonang merokotso, gape e dira gore e nne bona ba gape ba tlholelang batho ba bangwe ditiro. Jijana, yo a golofetseng, a re setlamo sa gagwe se neilwe tiro ya go tsenya matshwao a tsela go tloga kwa Hilton go fitlha kwa Pietermaritzburg. Mo setlamong seno o thapile batho ba le 13 mme e bile gape a re porojeke eno e fetotse matshelo a bona. “Jaaka re le batho ba re nang le bogole, re kgonne go bontsha batho gore le rona re a kgona go dira tiro fela jaaka bona. Ga re sa tlhoka go iphedisa ka megolo ya go thusiwa ke puso. Le rona re kgona go itirela,” ga rialo Jijana.Molaodi wa Matsholo a N3 e bong Tsepo Matekane a re setla mo sa gagwe se dirile bonnete jwa gore 30% ya tiro e kgaoganngwa le ditlamo tse dingwe tsa kgaolo eo tse di nang le ditirelo tse di farologaneng. Seno se dirile gore ditšhono di le dintsi di neelwe dikgwebopotlana tse di laolwa ng ke bašwa, batho ba ba neng ba sa neelwe ditšhono mo nakong e e fetileng mmogo le go neelwa basadi. “Ga jaanong go na le dikgwe bo di le 108 tse di potlana, tse di kgolonyana le tse dikgolo tse ga jaanong di dirang mo diporojekeng tse di farologaneng,” o tlhalositse jalo.Nokuthula Zondi wa setlamo sa Ingqalabutho Yamalinda Multipurpose Trading o neilwe thendara ya go rekela porojeke eno mmu mmogo le go tsenya dipeipi tsa go tsamaisa metsi a pula go tswa mo tseleng. A re setlamo sa gagwe se thapile batho ba le robedi ba ba itseng tiro ya bona, mmogo le bakganni. Zondi o tlaleleditse ka gore basadi le bona ba na le bokgoni fela jaaka banna mme e bile gape setlamo sa gagwe se itsege ka go dira tiro e ntle mo se dirileng teng. “Re itse sentle gore nako e botlhokwa jang e bile ga go motsi o re kileng ra retelelwa ke go wetsa tiro ya rona ka tshwanelo gore porojeke e tsamae ka tolamo. Re lebogela tšhono e re e neilweng eno mme re fisegela ekete go ka nna le diporojeke tsa mothale ono tse dintsinyana mo nakong e e tlang gore setlamo sa rona se kgone go gola go ya ka fao ditlamo di golang ka teng mo intasetering ya dikonteraka tsa go aga,” o tlaleleditse jalo.
Diporojeke tse di botlhokwa tsa puso ya nagaMatekane a re kago ya ditsela tse di lebang kwa Durban-Foreistata-Gauteng go Tsamaisa Morwalo mo Intasetering ya Ditsela go beetswe kwa thoko madi a le kanaka R26 bilione e bile gape ke e nngwe ya diporojeke tse di botlhokwa thata tsa go golaganya maano a puso.Porojeke eno e tumile thata ka gore ke SIP2.Porojeke eno e tla godisa tsela ya N3 ka go oketsa mela ya yona go nna e le mene kgotsa e le metlhano ka fa letlhakoreng lengwe le lengwe la go ya le la go boa, mme e bile gape a Saving lives is all in a day’s work for paramedicE tswelela mo go tsebe 2 Tiro ya go godisa tselafefo ya N3 magareng ga Pietermaritzburg le Durban e simolotse ka kgwedi ya Ferikgong  monongwaga.
Setshwantsho ke sa Sanral Diphalane 2022 Kgatiso 1 Diphalane 2022 Kgatiso 1 O e tlisediwa ke Ditlhaeletsano tsa Puso (GCIS)
 English/Setswana O e tlisediwa ke Ditlhaeletsano tsa Puso (GCIS)
 English/SetswanaBoitekanelo • Tlhabololo ya Metseselegae • Ditiro • Pabalasego le Tshireletsego • Thuto ALSO AVAILABLE ON:VUK’UZENZELE KE MAHALA, GA E REKISIWEDiwebesaete ke: www.gcis.gov.zawww.vukuzenzele.gov.zaGo buisa  Vuk'uzenzele  tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstoreVuk'uzenzele IKGOLAGANYE LE RONA MO GOTshedimosetso House:  1035 cnr Frances Baard and Festival streets, Hatfield, Pretoria, 0083Imeile ke: vukuzenzele@gcis.gov.za
Mogala ke : (+27) 12 473 0303

==================================================================================================================

Page:2

Vuk’uzenzele2Diphalane 2022 Kgatiso 1Basadi ba ba ithweleng ba tshwanetse go rwala maikarabelo a gore ba se ke ba itshiela go nne go itshiela go ka dira gore bana ba nne le matsapa mo kgolong ya bona.Seno ke go ya ka Motlatsatona wa Tlhabololo ya Loago, Hendrietta Bogopane-Zulu, yo mo malobanyaneng ka ura ya bo robongwe ka letsatsi la bo robongwe mo kgwedi ng ya bo robongwe a neng a thankgolola letsholo la go buisana le baagi la Malwetse a a Farologaneng mo Maseanya neng a a Iseng a Belegwe a a Tlhodiwang ke go Itshiela ga Bomme ba ba Ithweleng  (9-9-9 FASD). Maitlhomo a letsholo leno ke go rotloetsa baagi gore ba sireletse maseanyana ano a a iseng a belegwe ka go ruta baagi ka dikotsi tsa go itshiela o le mo mmeleng kgotsa o le motsetse, segolobogolo batho ba bomme ba mebele ya bona e setseng e ka kgona go ka nna le bana.“Go botlhokwa thata gore basadi ba ba leng mo mmeleng kgotsa ba ba batlang go belega bana ba ba senang matsapa gore ba se itshiele. Seo FASD e se dirang mo maseanyaneng ano ke setlhogo se se nnelang ruri mo go bona seo se senang pheko, mme bana ba ba belegwang ba na le matsapa ano a a tle a ame mebele ya bona kgotsa ditlhaloganyo tsa bona,” Motlatsatona Bogopane-Zulu o tlhalositse jalo fa go ne go thankgololwa letsholo leno.O tlaleleditse gape le ka gore Aforika Borwa e itsege thata ka gore ke naga e e ratang bojalwa mo go maswe, mo e tsewang e le e nngwe ya dinaga tse di tlompunye ditseng tlhogo mo nkgong.Mo go diragatseng letsholo la 9-9-9 FASD mo malobanyaneng, Motlatsatona Bogopane-Zulu o ne a jela nala dikarolo di le mmalwa tsa ka fa nageng, mo a neng a lemosa batho ba bomme ka dikotsi tsa go itshiela o le mo mmeleng.Fa a ne a le kwa lekeišeneng la Boitekong kwa Rustenburg mo porofenseng ya Bokone Bophirima, o ne a bolelela baagi ba foo gore ka fao ba tsuntsunyetsang bojalwa ka teng mo lefelong leo go a tshosa.Lekgarebe la kwa Boitekong la dingwaga di le 28, le le nang le sebaka sa dikgwedi di le nne le ithwele e bong Basetsana Tlalang, ke yo mongwe wa batho ba ba neng ba le teng mo letsholong leno mme o ne a tlhalosa gore ene o sele a emisa go itshiela morago ga gore a itse gore o ithwele mme o ntse a ya tleleniking go tlhatlhobiwa le go tlhatlhelelwa ka tshedimosetso ya go mo bula matlho. O dirile boikuelo mo basading ba bangwe ba le bona ba ithweleng gore ba emise go itshiela le go dirisa diritibatsi ka ona motsotso oo.Motlatsatona o lemositse baagi gore matsapa a bana ba ka nnang le ona a a bakiwang ke go itshiela ga bomme ba bona ba le mo mmeleng kgotsa e le batsetse ga a na kalafi se bona ba ka se dirang gore ba se welwe ke mathata ano ke gore ba se itshiele fa ba le mo mmeleng. O rotloeditse basadi ba ba leng mo mmeleng ba go leng boima mo go bona gore ba tlogela go hupa notagi gore ba etele tleliniki ya mo ba nnang gore ba bone thuso.
 – SAnews.gov.zaTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorNoluthando Motswai Writers: More Matshediso Ursula GraaffGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:DIKGANGKAKARETSOmangwe a mafelo a magolo a go tsena le go tswa mo mmileng ono a tla fetolwa gore dijanaga mo mmileng ono di tsamaye ka thelelo. Karolo e go samaganweng le yona ya tselafefo ya N3 e setse e le dingwaga o fitlhele e kitlane ka dijanaga, segolobogolo ka nako e bontsi jwa batho bo dirisang tsela eno ka nako e le nngwe go nne bontsi jwa diteroko tse di rwalang dithoto kwa boemelakepeng jwa Durban go leba kwa Gauteng le kwa diporofense ng tse dingwe ka fa nageng di dirisa yona tselafefo eno. Go nnile gape le koketsego ya dikotsi tsa mo tseleng tse di bakiwang ke diteroko ka ntlha ya bakganni ba tsona ba e reng fa ba tsokatsokela mo mmileng o o leng matso ketsoke ba bo ba dira jalo ba sa tseye matsapa a go nna kelotlhoko.“Ntle le go fedisa mokitlano wa dijanaga ka go godisa tsela eno ka go aga mela e mengwe, go godisa tsela eno ya N3 go tla dira gore dikotsi mo tseleng eno di fokotsege. Matsoketsoke mo tseleng a tla fedisiwa. Dikarolo tsa go tsena le go tswa mo mmileng ono di tla baakanngwa,” Matekane o tlhalositse jalo.Sanral e ntshitse dithendara di le tharo mo kotareng e e fetileng ya ngwaga wa 2021, mme tiro ya dikonteraka tsa go aga e ne ya simololwa magareng ga kgwedi ya Ferikgong le Moranang monongwaga. Dikarolo tse di atoloswang ga jaana ke ya dikhilomitara di le 19 e e gogang go tswa kwa Cato Ridge go leba kwa Dardanelles, e e itsegeng thata ka gore ke Umlaas Road; karolo ya dikhilomitara di le 26.6 e e tswang kwa Dardane lles Interchange go leba kwa Lynnfield Park; mmogo le karolo ya dikhilomitara di le 30 go tswa kwa Lynnfield Park go leba kwa Ashburton Interchange. Matekane o tlhalositse gore SIP2 e tla tswela mosola thata dijanaga tse di rwalang dithoto mmogo le dipala ngwa tse di dirisang ditsela tse di lebang kwa mafelong a naga ya Aforika Borwa a a nang le diintaseteri tse dikgolo, e tla tswela molemo dikgwebo tse di rekelang le go rekisetsa dinaga tsa boditšhaba mmogo le go dira gore ditirelo tsa mafelo ano e nne tse di tswileng diatla.  O tlaleleditse ka gore porojeke eno e tsamaisana le Leano la Tlhabololo ya Naga la 2030 mmogo le Leano le Lekgolo la Dipalangwa tsa Naga la 2050 e bile gape e ema nokeng Leano la Itharabologelo le Kagosešwa ya Ikonomi.Mo ntlheng eno, maitlhomo a puso ke go dira gore ka fa nageng ya Aforika Borwa go nne le dipalangwa tse di rwalang baagi tse di tlhaloganyang seemo se ba tshelang mo go sona mmogo le go dira gore dipalangwa tseo di se turele baagi ba ba di namelang ba ba sa itsholelang go le kalo.Matekane a re go godisa di tsela tseno go tla tsaya sebaka sa magareng ga dingwaga di le robedi go fitlha go di le 10 mme go tla diriwa ka natla gore ditiragalo tsa go tswalela mebila e se nne tse di ntsi thata. O tlaleleditse ka gore badirisi ba dijanaga ba tla neelwa tshedimotse ka ga ditiego tse di tla nnang teng mme e bile gape le lephata la batlhankedi ba sepodisi se se laolang ditsela kwa KwaZulu-Natal ba tla thusa go laola pharakano.Sanral e ikuela mo badirising botlhe ba dijanaga go tseela tlhogong tsiboso nngwe le nngwe e e nnang teng ka go latela matshwao a tsela, ka go fokotsa lebelo fa ba atumela dikarolo tseo mo go tsona go samaganweng le tiro ya dikonteraka mmogo le go naganela badirisi ba bangwe ba ditsela tseo. 

E tswelela go tswa mo go tsebe 1Tshedimosetso e e kolobetsang pelo Ka kgwedi ya Diphalane go ketekiwa Kgwedi ya Dipa-langwa. Monongwaga Lefapha la Dipa-langwa mmogo le ditheo tsotlhe tse di ikarabelang mo go lona tse di jaaka Sanral, di tla bua ka matsholo a tsona a a tsamaisanang le merero ya difofane, dikepe, dipalangwa tseo di namelwang ke baagi mo setšhabeng mmogo le ditsela.
Go itshiela o le mo mmeleng go ka bakela ngwana wa gago yo a iseng a belegwe matsapaA o ne o itse?A mangwe a ma tshwao a ntlha go iponagatsa mo baneng bao batsadi ba bona ba neng ba itshiela bana e santse e le maseanyana a a iseng a belegwe ke:
• Go se agege sentle mo sefatlhegong• Go itemogela matsapa fa ba ithuta• Go retelelwa ke go rarabolola mathata, go rulaganya dilo le go tsalana le batho ba bangwe• Go nna lenganga• Maitsholo a a tswileng mo tseleng• Go palelwa ke go reetsa