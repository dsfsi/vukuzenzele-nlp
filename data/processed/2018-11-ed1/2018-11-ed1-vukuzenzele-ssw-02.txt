I-GO GEORGE ihola embili ekuhlomiseni bantfu labakukhubatekile

vukuzenzele unnamed

Kufinyelela tigitjelwa temmango kuvamise kuba yinsayeya kubantfu labakhubatekile ngoba emabhasi lamanyenti kanye nemakhumbi ete tisetjentiswa letidzingekako kute kugitjeliswe bagibeli labakhu batekile.
Bomasipala kulo lonkhe le live lakitsi nabo manje sebeme ngetinyawo basombulula lenkinga. Masipala weNdzawo waseGeorge wendlala emazinga lamasha ekutsi tigitjelwa temmango tingabasebentela kanjani bantfu labakhubatekile.
Ngekusitwa ngetimali tesi bonelelo lesivela kuLitiko Letekutfutsa, inchubo yetigitjelwa letingemabhasi lajike letako (i-BRT) e-GO GEORGE kwamanje inemabhasi lamancani lange-35, emabhasi lamakhulu lange-36 kanye nema bhasi lasemkhatsini ngebukhu lu lange-33. Wonkhe lamabhasi akhiwe afanela titulo letine masondvo.
Lamabhasi lamakhulu  kanye nalawo lasemkhatsini ngebukhulu anetindzawo tekwe-elekthronoki tekuhamba tihlalo temasondvo, tihla lo letikhetsekile kanye naletinye tisetjentiswa letetayelekile.
Lamabhasi lamancani anakwa ngalokukhetsekile, lokwatsi, ngesikhatsi acala kusetjentiswa nga-2015, aba wekucala ngca eNingizimu Afrika kuba nesisetjentiswa lesingumshini wekuphakamisa bagibeli la -bahleti etihlalweni temasondvo.
Aphindze futsi abe nendzawo yetihlalo temasondvo kanye neminyango levulwa iphindze ivalwe yimishini lesebenta nge mandla emoya (ngehydrau lics), leyenta kube lula kutsi bagibeli labakhubatekile bakwati kungena ebhasini. “Leli ngilo kuphela luhlobo lwemabhasi eNingizimu Afri ka lelifinyeleleka ngalokuphe lele,” kwasho umphatsi we-GO GEORGE James Robb.
“Lena ngulenye yetinsika letibaluleke kakhulu kunchu bo ye-GO GEORGE. Kubalule ke kakhulu kutsi wonkhe muntfu eGeorge akwati kufinye lela tigitjelwa temmango kute kutsi akwati kutfola ematfuba emsebenti, ekuyotsenga etitolo, etenkholo, ekukhibika kanye ne tinsita letifanana nekunakekelwa ngetemphilo.
“Bagibeli labakhubatekile bayakutfokotela kucatjangelwa kwetidzingo kanye netinsayeya tabo temihla nemalanga tekuya etindzaweni letikhashane nase khaya, kanye nekutimela lokuta nekutsi batihambele bona ngekwabo.” Rodrique Felix, lomunye walabasebentisa lamabhasi, wabandzakanyeka engotini yesidududu etinyangeni le-18 letengcile. Kwamanje sewu hamba ngesihlalo semasondvo kepha utsi lamabhasi akwenta kube lula kutsi aye esibhedlela.
“Empeleni, yonkhe iGeorge itivuna kahle kakhulu ngalokwecile tihlalo temasondvo, lokuyintfo lenhle kakhulu,” kwasho Rodrique.
Lomasipala uphindze futsi abe naletinye letinyenti tinchubo tekwesekela tebantfu labakhubatekile kufaka ekhatsi sisetjentiswa lesingumbhobho lofundzako lesigucula inkhulu mo lebhalwe phasi siyente ibe yinkhulumo yemlomo .