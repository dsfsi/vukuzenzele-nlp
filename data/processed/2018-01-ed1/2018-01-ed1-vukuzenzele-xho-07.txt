Imisebenzi ye-Ofisi kaZwelonke yokuQwalasela iziCelo yowama-2018

vukuzenzele unnamed

Yintoni i-Ofisi kaZwelonke yokuQwalasela iziCelo (i-CACH)? I-Ofisi kaZwelonke yokuQwalasela iziCelo yavulwa liSebe leMfundo ePhakamileyo noQeqesho ukuze incede okwethutyana
abafundi abafanelekileyo abaqala kwiZinga leMfundo ePhakamileyo noQeqesho (i-PSET) abafuna uncedo ngale miba ilandelayo:

Abo bafake isicelo sokufunda kwangethuba kwiziko lemfundo abalithandayo saze isicelo sabo asaphumelela ke ngoku sele bedlulelwe lixesha ukuba bangafaka isicelo kwamanye amaziko.
Abo bangakhange bafake zicelo kuba bengawafumenanga la manqaku afunwayo kwiBanga 11 ukuze umntu athathwe.
Abo bangakhange bafake sicelo ngexesha ngenxa yezizathu ezahlukeneyo okanye khange bafake sicelo kwaphela.
Aba bangayaziyo ukuba baza kufundela eliphi ikhondo.
Abo bayaziyo into abayifundelayo qha bengaqinisekanga ukuba eli khondo balithandayo libalungele na.

Iinkonzo ezinikezelwa yi-CACH
Izicelo zokufuna indawo zokufunda kwizinga le-PSET (iidyunivesiti, iidyunivesiti zezobuchwepheshe, iikholeji zemfundo noqeqesho lobugcisa nobuchule (ii-TVET) kunye namaQumrhu amaCandelo eMfundo noQeqesho (ii-SETA)
Ulwazi ngeendawo ezinceda ngemali yokufunda (Inkcukacha nge-NSFAS)
Iinkonzo zengcebiso ngamakhondo (iingcebiso, ulwazi, ukuboniswa nokucetyiswa ngamakhondo/ulwazi

ngeendawo ezinceda ngemali yokufunda, kunye neentlobo ezahlukeneyo zemali yokufunda).
Ukuxhasa amagcisa (Iziko leSizwe lokuXhasa uPhuhliso lwamaGcisa).

I-CACH ivula ngomhla wesi-3 kweyoMqungu, isithutyana nje emva kokuba iziphumo zeemviwo zeBanga 12 zikhutshiwe kwaye iza kuvula kude kuye ekupheleni kweyoMdumba ngowama-2018.

I-CACH isebenza njani?
Inqanaba 1: Abafundi abangayifumenanga indawo yokufunda kumaziko emfundo ephakamileyo ebebefake kuwo izicelo, okanye abo bafuna indawo yokufunda kwii-PSETA, bangaqhagamshelana ne-CACH kule nombolo ingahlawulewayo: 0800 356 635, kwiwebhusayithi (www.dhet.gov.za)
okanye ngokuthumela i-SMS (igama kunye neNombolo yeSazisi ku-49200) okanye bangabhalisa ngokungena ku-intanethi. Ungafumana ezinye iinkcukacha ku- Facebook (CACH_SA).

Inqanaba 2: Umsebenzi we-CACH uza kumtsalela umnxeba umfundi lowo, kwiziko lemibuzo aze ambhalise kuluhlu lwe-CACH, enika iinkcukacha ngekhondo elikhethwe ngulo mfundi kunye nephondo abafuna ukufunda kulo.

Inqanaba 3: Iinkcukacha zomfaki-sicelo kunye neziphumo zakhe zeBanga 12 ziyaqinisekiswa zize zizithumele zona ngokwazo kumaziko emfundo ephakamileyo ngeenjongo zokukhangela ukuba umfundi

lowo angayifumana na indawo yokufunda futhi athathwe.

Inqanaba 4: I-CACH iza kuqinisekisa iinkcukacha zomfundi ize izithumele kumaziko emfundo asenazo iindawo zokufunda. Amaziko aseneendawo zokufunda kwaye nomfundi lowo enazo ezi zinto zifunwayo, iziko lemfundo elo liza
kuqhagamshelana nomfundi ngqo ngokwalo.

Izinto ekufuneka ziqatshelwe
I-CACH ayizibopheleli ithi umfaki-sicelo uza kuyifumana indawo yokufunda.
I-CACH ayinakuxelela iziko lemfundo ukuba maliqhagamshelane nini na nomfaki- sicelo.

Ingaba i-CACH ibanceda njani abafaki-zicelo abangaqinisekanga ngekhondo abafuna ukulifundela okanye abangenazo ezi zinto zifunwayo ukuze umntu afunde kwizinga le-PSET?
I-CACH isebenzisana neZiko leSizwe leeNkonzo zamaKhondo (i-CSD) lona elinceda abantu ngolwazi olugcweleyo malunga:
Namakhondo ahlukeneyo.
Izifundo ekufuneka zikhethwe.
Ulwazi ngemviwo zoxabangelo
Ukuphucula amanqaku eBanga 12
Indawo zokufunda ezikhoyo kwizinga le-PSET.
Imali yokufunda kunye neentlobo zayo.
Ulwazi ngenkqubo yokufaka izicelo kunye nemihla yokugqibela yokufaka izicelo.
Ukufaka isicelo sekota yesibini kunye nemihla yokubhalisa.
Naye nabani na onomdla kwiinkonzo ezifumaneka kwi-CSD angaqhagamshelana neZiko leMibuzo le-CSD ngokusebenzisa ezi zixhobo zilandelayo:
Thumela nge-SMS umbuzo wakho okanye thumela u-“please call me” ku:
072 204 5056, okanye
Tsalela umnxeba le nombolo:
086 999 0123, eyinombolo esetyenziswa ngabantu abaninzi, ukusuka ngoMvulo ukuya ngoLwesihlanu phakathi kwentsimbi ye-8:00 kusasa no-4:30 emva kwemini,
I-imeyile: careerhelp@dhet.gov.za
Yiya kwii-oﬁsi zethu e-
123 Francis Baard Street, ePitoli.
U-Facebook ku:
www.facebook.com/careerhelp, okanye
U-Twitter ku:
www.twitter.com/rsacareerhelp

Imali yokufunda ephuma kurhulumente
Kukho iintlobo ezahlukeneyo zemali yokufunda kumaziko emfundo ephakamileyo ezikhutshwa yi-Funza Lushaka Bursary Scheme, IsiKimu seSizwe sokuNceda Abafundi ngeMali yokuFunda (i-NSFAS), iNkqubo yokuNceda Abantwana baseMaphandleni ngeMali yokuFunda, iSebe loPhuhliso loLuntu, iSebe lezobuNzululwazi nobuChwepheshe kunye neSebe lezeMpilo.

Ngubani onokufaka isicelo semali yokufunda?
Abafundi baseMzantsi Afrika abafuna ukufunda kumaziko emfundo ephakamileyo bayacelwa ukuba baye kwi-Ofisi yeMali yoNcedo ngokuFunda kwiziko abalithandayo.
