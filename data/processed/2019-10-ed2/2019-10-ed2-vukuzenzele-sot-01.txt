Vuk’uzenzeleSilusapho NyandaHo netefatsa hore baahi ba Aforika Borwa ba tsiele hileng ba sirellehile, mmuso o lefa dikerante tsa setjha ba tse fetang tse 17 million  kgwedi le kgwedi.
Kerante ya setjhaba e bolela letlwele la mmuso le lefang maAforika Borwa a thatafa llwang ke bophelo. Tsamaiso ya dikerante tsa mmuso e matsohong a mokgatlo wa mmuso o bitswang Lekgotla la Aforika Borwa la Tshireletso ya Setjhaba (SASSA), le tsedi tsweng ho fana ka ditshebele tso tsa tshireletso ya setjhaba ho fokotsa bofumanehi.
Ho na le dikerante tse mmalwa tse fumanehang, ho itshetlehile ho ditlhoko tsa ba tho ba etsang dikopo. Tsena ke dikerante tsa batho ba baholo, tse bitswang hape e le penshe ne ya maqheku; kerante ya tshehetso ya bana; kerante ya tlhokomelo ya bana; kerante ya ho thusa bakeng sa batho ba phelang ka kerante ya setjhaba empa ba hloka hape batho ba ba hlokomelang; kerante ya mekaubere ya ntwa; kerante ya bana ba siilweng le batswa di ba bang le ya diqhwala.
Kerante ya BoholeKerante e fumanwang ke ba tho ba phelang ka boqhwala ke R1 780. Baetsadikopo ba lokela ho fihlella keraetheriya e itseng ho ka etsa kopo.
Ha o na le boqhwala ba mmele kapa ba kelello mme bo o etsa hore o se ke wa kgo na ho sebetsa bakeng sa nako ya dikgwedi tse tsheletseng kapa ho feta, o ka etsa kopo ya kerante ya boqhwala.Ha o etsa kopo o lokela ho tlatsa foromo ya kopo ya kera nte ya diqhwala ofising tse haufi le wena tsa SASSA o na le ofisiri ya SASSA pela hao.
Hodima mona o lokela ho tlatsa bopaki foromong ya tlwaelo ya SASSA ka pela Mokomishenara wa Boikano eo e seng moofisiri wa SASSA.
Mmuso o hloka hape setate mente sa kano se saennweng ke motho ya tsebisahalang ya ka netefatsang mabitso a mokopi le dilemo tsa hae.
Hape a fane ka bopaki ba dithoto – ho kenyelletsa bo leng ba masepala ho ntlo eo o nang le yona, bopaki ba pe nshene ya poraefete, tokomane ya Letlwele la Inshorense ya Batho ba sa Sebetseng, seti fikeiti sa ho tlohela mosebetsi ho tswa ho ramosebetsi wa hao wa pele, haeba o ne o se betsa, mme haeba molekane wa hao a hlokahetse nakong ya dilemo tse hlano tse fetileng, khophi ya ‘wili’ mmoho le diakhaonte tsa pele le tsa ho qetela tsa thekiso le kabo ya dithoto tsa hao.
Haeba o le mophaphathehi, o lokela ho fana ka maemo a phemiti ya hao ya bopha phathehi le dinomoro tse 13 tsa lengolo la boitsebiso la hao la bophaphathehi.
Ho feta mona, hore o be le bokgoni o lokela ho ba:
Moahi wa Aforika Borwa kapa moahi wa motjhaotjhele kapa mophaphathehi mme o phela ka hara Aforika Borwa ka nako ya ho etsa kopo.
O be pakeng tsa dilemo tse 18 le tse 59 ka boholo.
O sa hlokomelwa se tsheng sefe kapa sefe sa mmuso.
O na le buka ya boitse biso ya Aforika Borwa,• O sa kgole tjhelete e fe tang R78 120 o le mong kapa R156 240 ha le nyalane.
O se na dithoto tse fetang boleng ba R1 115 400 o le mong kapa R2 230 800 ha le nyalane.
O lokela ho hlahlojwa ke ngaka e hlwailweng ke mmuso ho hlahloba boqhwala ba hao.
O tlise direkoto tsohle tsa dingaka le diraporoto ha o etsa kopo le ha o etsa hlahlobo ya boqhwala.  Kerante ya Maqheku  Kerante ena e etseditswe ho thusa maqheku. Kerante ya boqheku e lefellwa batho ba dilemo tse 60 kapa ho feta.
Baamohedi ba lokela ho:
Se kgole tjhelete e fetang R78 120 o le mong kapa R156 240 ha le nyalane, le• Ho ba le dithoto tse sa feteng boleng ba  R1 115 400 o le mong kapa R2 230 800 ha le nyalane.
Moamohedi o amohela  R1 780 ka kgwedi mme ba di lemo tse 75 ba amohela R1 800.
SASSA e lefa kerante ho baamohedi ka tsela ya kheshe ka matsatsi a itseng sebakeng se itseng sa tefo. Hape e le shwa ka dipositi ya eleketro niki akhountong ya banka kapa Postbank kapa ditsheng tse jwalo ka mahae a maqheku. 
Lesedi lena le nehelanwe ke SASSA.
Ha o batla ho tseba haholwanyane mabapi le dikerante tsa setjhabe, ikgokahanye le Sassa ho 012 400 2000 kapa e ya ho www.sassa.gov.za.Dikerante tsa setjhaba di thusa dimiliyone tsa bathoTEFO YA KGWEDI le kgwedi ho tswa ho mmuso e fana ka tshireletso ya bohlokwa ya tjhelete ho batho ba Aforika Borwa ba tsielehileng haholo.
KGWEDI YA NTSHETSOPELE YA SETJHABALesedinyana la Vuk’uzenzele  le tla hatisa diathekele tse mmalwa mabapi le mefuta e itseng ya dikerante kgweding ena e leng Kgwedi ya Ntshetsopele ya Setjhaba.
Na o ne o tseba?