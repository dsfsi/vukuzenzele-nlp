Ukuthuthukiswa Kwabentwana Kwebuncanini (i-ECD) Kusisekelo Sekusasa Lelizwe

vukuzenzele unnamed

Imbalwa imise benzi eqalene ne-ofisi kaMengameli eyanelisa ummoya njengokuthoma ilanga ngokuvakatjhela abe ntwana abancani. Mhlapha ngikhambele umnyanya wokuvulwa kwesentha yokuThuthukisa Kwabe ntwana Kwebuncanini  i-Little Flower ECD eseBi zana, ePumalanga Kapa, lapho ngibe nethuba lokuzigedla nabanye babarholi bethu bakusasa, ngibafundela bengilalela abakutjhoko.Isentha le yakhiwe mhlapha yihlangano ethuthukisa umphakathi Impande South Africa ngokusekelwa yi-Nelson Mandela Foundation.Okungithinte khulu emmoyenami kukuzinikela kwabasebenzi besentha abazikhandla ekusekeleni umphakathi nabentwana. Bangitjele ukuthi nakusungulwa isentha le bekubu disi ukubhadela abasebenzi kodwana babekezela seze kunjalo. Ngatjelwa godu nokuthi nalokha umndeni ubhalelwa kubhadelela umntwana ama-R20, abe ntwana gade bangabu yiselwa emakhaya.Ukuzinikela kwabasebenzi besentha i-Little Flower ECD kuqakatheke khulu ngombana amasentha athuthukisa abentwana bamabanga aphasi godu anendima ebonakalako etuthukweni yesitjhaba. Amasentha la ayafumaneka kizo zoke iingodi, emalokitjhini, emadrojaneni nemadrobheni amakhulu ngelizweni. Inengi lawo athonywa bomma namaziko woku tjheja abentwana. Inengi lawo likhulile lanabela ne zingeni lokufaka hlangana ihlelo lefundo esisekelo emisebenzinawo.Singurhulumende sizithwese umthwalo wokuthuthukisa amazinga wetjhejo ngokuletha iinsetjenziswa kumasentha we-ECD kobana enze imisebenzi yayo enqophene nabentwana ukubalungiselela isikhathi sefundo ehlelekileko. NgoSihlabantangana wee-2022, saqedelela ukufuduswa kwama-ECD emNya ngweni wezokuThuthu kiswa komPhakathi ukuya emNyangweni wezeFundo esiSekelo. Lokhu kunqophe ukulungelelanisa ukuthu thukiswa kwabentwana bamabanga aphasi nekharikhyulamu ehlelekileko yesikolweni ngokunikela ngebandulo, ifundo noku thuthukiswa kwabasebenzi bemasentha we-ECD ngeli-zweni zombelele.Ngombana ukufunda lokhu okusisekelo kuqakathekile epumelelweni yomntwana yeminyaka ezako, isiKhibelelo somThe thomlingwa somThetho wezeFundo njenganje owethulwe ePalamende sitjhukumisa kobana kukateleleke ukuthi boke abentwana bafumane ifundo yamabanga aphasi iminyaka emibili ye-ECD ngaphambi kokungena kuGreyidi yokuThoma. Kusezingeneli lapho kufuze abantwana bafundiswe, bafunde nalokha badlalako banikelwe nokugoma okungasenani kanye ngelanga.Amasentha wokuthuthukisa abentwana bamabanga aphasi awalungiseleli izakhamuzi zethu ezisa khulako ukuphumelela eemfundweni zabo kwa phela, kodwana amthombo oqakathekileko wokwenza abantwana babe bosomabhizinisi ngahlanye avulela izakhamuzi imisebenzi. Amasentha la ayingcenye eqakathekileko yezomnotho. Aletha uku nzinza kwepilo, khulu khulu kibomma, ekungibo abafaka isandla khudlwana ekuvulweni kwemisebenzi emiphakathini eminengi.Lokha umabhubhisa oyingongwana i-COVID-19 nakasahlelako, amasentha we-ECD abetheka khulu. Amaziko agade athembele eemalini zesikolo ukuze asebenze bekabhalelwa kubhadela abasebenzi ngombana inengi lababelethi lalahlekelwa misebenzi godu khange bakghone ukutlolisa abe ntababo kumasentha la.Urhulumende wathatha amagadango ngokuhloma isiKhwama sokuSekela ngeeMali ama-ECD ngomnqopho wokuwasiza bona angafadalali ngenca yokulahlekelwa yingeniso ngonobangela we-COVID-19 ngalokho asizakala bona ahlume ngobutjha.Ukusiza izakhamuzi zelizwe lekhethu ezisakhulako ngamathulusi eziwatlhogako ukobana ziphumelele epilweni, lokhu kumsebenzethu sisoke. Kufuze sirage nokwenza koke okusemandleni singurhulumende, amakhampani wangeqadi neenhlangano eziqalelela ituthuko yomphakathi, ukusekela amahlelo we-ECD.Ngesizo elimikhakhaminengi elinikelwa yikoro ye-ECD, ukufundisa abentabethu, ukunikela ngetjhejo labentwana kubabelethi abasebenzako namkha ukuvula amathuba wabosomabhizinisi, i-ECD ilisizo elikhulu ekufikeleleni iminqopho yetuthuko.Njengombana umnotho walekoro udoswa phambili bomma, itjhejo elinjengaleli lisiza abomma khulu, khulukhulu emiphakathini eyayidinywe amathuba, kobana itjhaphuluke emakhamandeleni woku tlhayelelwa ziimali ba kghone ukuzijamela.Abentwana abancani kilamasentha basizukulwani esilandelako samaSewu la Afrika esifanele siphu melele ngokwamakgho-nwaso sibe zizakhamuzi ezithe tjha.Kufuze amabhudango  wabo, nathi esinesa belo kiwo, aphumelele ukufikelela isitjhaba esitjhaphulukileko, esiphumelelako nesithabileko. 