Ihlelo Lokuhlomisa Abongazimbi Libuyisa Ithemba

Owen Mngadi 

I hlelo lokuHlomisa aboNgazimbi le-Thohoyandou (i-TVEP) linqophe ukubuyisa ithemba nokuthembeka ehlelweni lezomthethobulungiswa ngamagadango walo atjhubi-leko anqophe ukusiza abakhe bakhahlunyezwa yiNturhu eQothele bobuLili obuThileko (i-GBV) neyokukatwa ngoku-balethela isizo eliphathelene nokuthotjwa kwengqondo neendaba zomphakathi. I-TVEP , eyasungulelwa e-Limpopo ematjhumini amabili weminyaka edluli-leko, isebenzela esibhedlela i-Tshilidzini nesibhedlela i-Donald Fraser, ngaphasi kwe-Thulamela Local Municipality.
 UmJaphethe womNqophisi u-Fhatuwani Manthada uthi ihlelweli linqophe ukuwuqeda nya umukghwa wokukhahlunyezwa ngokomseme, liqede ne-GBV kunye nokukhahlunyezwa kwabantwana ezakhamuzini ze-Thohoyandou, njengoba imilandu enje kuyinto evamileko kilendawo. Uthi ngeenkhathi ezidluli-leko iimbalobalo bezitjengisa ukuthi minengi imilandu yokukata e-Thohoyandou, kodwana-ke i-TVEP seyenze litho likhulu ukuphandlu-lula abantu nekuthobeni abantu ekukhahlumezekeni kwengqondo kobanyana kuzokuqedwa lomukghwa olikhwekhwe.Njengoba iphasi lizabe litjheje amaLanga ali-16 wokuLwa neNturhu eQothele abaNtu abaSikazi nabaNtwana ukusukela ngomhla wama-25 kuSinyikhaba ukuyokufika kumhla we-10 kuNobayeni, u-Manthada uthi ihlelo labeli liyaneliseka ngendima esele yenziwe ngokukhuthazwa kwezakhamuzi ukuthi zile-muke amalungelo wazo bezibike imilandu eyenzekako.“I-TVEP yemukela iinlilo ezihlangana nama-80 ne-100 zabongazimbi benturhu yomkhaya qobe yinyanga, ukube kanti imilandu yoku-kata ebikwa qobe yinyanga ihlangana kwama-45 nama-50,” kutjho u-Manthada.Emaziko walelihlelo lapho kutholakala khona koke okufunekako kukhona imihlo-bohlobo yesizo ekusizwa ngalo abongazimbi, eku-balwa hlangana nalo nesizo lezomthetho, ukuvikelwa kwabongazimbi ebakhahlu-mezini babo, ukulandelelwa kwemilandu esekhotho, ukuthotjwa kwengqondo nokuhlonyiswa ngamakghonofundwa, ngaleyindlela abongazimbi bathole ithuba lokuthoma phasi.

 U-Manthada uthi i-TVEP isebenza ngokubambisana namapholisa wakwa-SAPS, nomNyango wezePilo kunye nomNyango wezokuThuthukiswa komPhakathi ukukhandela abongazimbi ukuthi bangakhahlumezeki kwesibili nabavula umlandu wokukhahlunyezwa.

 “Emilandwini yokukata, abasebenzi abaqalelela zepilo namapholisa baya emaziko we-TVEP bayoku-siza abongazimbi ukuvulela abakhahlumezi babo imilandu, bebabathobe nemikhumbulo,” utjho ahlathulula.
 I-TVEP ikwazi ukugcina abongazimbi bekube malanga ali-14; kodwana-ke isikhathesi singangezelelwa emilandwini lapho kuthinteka khona  umndeni woke namkha abantwana.
 “Sinesiqhenyana sokuhlomisa esikhamba sikhulumisana nomphakathi sifundise nabantu ngama-lungelwabo.  Sisebenzela izakhamuzi ezingaphezulu kwesigidi e-Thohoyandou namaphethelo.  Siphumelele ukubuyisa ithemba kangangokuthi kwanje abantu seba-nethemba ekambisweni yezomthethobulungiswa wezobulelesi nemapholiseni,” kuhlathulula u-Manthada.”

  I-TVEP ibuye yavulela nabantu abama-44 imisebenzi, abasebenza eminyangweni ngokwahlukahluka, njengemnyangweni wezeemali, wezabasebenzi kunye newezo-kuhlungwa. Nanyana beyisolo ithola imali ezii-R90 000 qobe kota emNyangweni wezokuThuthukiswa komPhakathi  
e-Limpopo, i-TVEP icatjha-zelwe yi-COVID-19 njengoba phela abasekeli ngeemali abanengi babuyele emva, ngaleyindlela kwaliyeka amahlelo wokusebenza wehlangano le.
 Nokho-ke isiKhwama soku-Siza aboNgazimbi beNturhu eQothele bobuLili obuThileko nokuBulawa kwabaNtu abaSikazi (i-GBVF), esasungulwa nguMengameli Cyril Ramaphosa, neKundla yaboMma yamaZwe nga-maZwe yeSewula Afrika (i-International Women’s Forum of South Africa) kunye nababelani bomphakathi bakghonile ukuthi basize ihlelweli ngoMhlolanja wanonyaka.

 I-TVEP ibe hlangana neenhlangano zokuthoma ezilwa ne-GBVF ukusekelwa ngeemali.

  Ngemali eli-R128 leengidi ebuthelelwe ngemi-nikelo yekoro yangeqadi, nesikhwama samakoro ngamakoro, isiKhwama se-GBVF sizakusiza besisekele ukuphunyeleliswa komTlamo weHlelo lamaQhinga weliZwe nge-GBVF.
I-TVEP yabelwe imali ema-R250 000 kilomnyaka weemali ophezulu, kanti-ke izakuthola enye imali ngomnyaka wee-2023.
  U-Manthada uthi imali le yenze ukuthi i-TVEP ikghone ukwandisa abongazimbi ekghona ukufika kibo ibe ikghone nokuthi ihlale ise-benza ihlangano le.
 U-Murendeni Vhengani (oneminyaka ema-26) wahlengwa yi-TVEP ezandle ni zokukhahlunyezwa mumuntu akhe ezwana naye.  Uhlezi iinyanga ezima-46 nomntazanakhe weminyaka emine eziko le-TVEP ngemva kokubaleka naye emuntwi-nakhe loyo.

Iziko lethu lamsiza ekubo-phiseni umuntu akhe ezwana naye wabe wenzisa nencwadi yomlayo wokuvikeleka kwakhe. Lisagwetjwa icala lomuntwakhe.
  “Bangamukela ngezandla ezifuthumeleko ngemva kokutlhaga kwami iminyaka eminengi. Ngazizwa ngiphephile. Sengibuyelwe mummoya wokuzithemba,” uyatjho.

 USihlalo wesiKhwama se-GBVF, uDorh. Judy Dlamini uthi isalungiswa imali yoku-sekela iinhlangano ezili-108 iimbawo zazo zokukhombela ukusekelwa ngeemali eziphumeleleko.

 Izakumenyezelwa kunga sikade imininingwana yomunye umzombe woku-faka iimbawo zokusekelwa ngeemali; izakumenyezelwa kubunzinzolwazi be-GBVF Fund: https://gbvf.org.za/.
