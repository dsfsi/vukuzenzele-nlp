

==================================================================================================================

Page:1

December 2022 EditionO e tlisetswa ke Dikgokahano tsa Mmuso (GCIS)
 English\Sesotho O e tlisetswa ke Dikgokahano tsa Mmuso (GCIS)
 English\Sesotho ALSO AVAILABLE ON:VUK’UZENZELE KE MAHALA, HA E REKISWEDiwebosaete: www.gcis.gov.zawww.vukuzenzele.gov.zaHo bala Vuk'uzenzele fumana epe ya GOVAPP ho:Batla SA Government ho Google playstore kapa ho appstoreVuk'uzenzele@VukuzenzeleNews IKOPANYE LE Tshedimosetso House:  1035 cnr Francis Baard and Festival streets, Hatfield, Pretoria, 0083Imeile: vukuzenzele@gcis.gov.za Mohala:  (+27) 12 473 0103Tshitwe 2022Tshitwe 2022Bophelo bo Botle • Ntshetsopele ya Dibaka tsa Mahae • Mesebetsi • Polokeho le Tshireletso • ThutoVuk’uzenzeleAllison CooperJwalo ka ha Afri ka Borwa e Keteka Letsatsi la Matjhaba la Eitsi ka la 1 Tshitwe le Matsatsi a 16 a Twantsho ya Tlhekefetso ya Basadi (GBVF) ho tloha ka la  25 Pudungwana ho isa ka la 10 Tshitwe, Vuk’uzenzele e lekola dikamano pakeng tsa GBV le HIV/AIDS.
Letlole la Twantsho ya Tlhekefetso ya Basadi le Dipolao tsa bona le netefatsa hore le fedisa ditlhekefetso le dipolao tsa basadi, bana le batho ba ratanang le ba bonng bo tshwanang le ba bona, ba fetolang bonng le ba nang le maikutlo a fetofe-tohang a bonng le ba bang (LGBTQIA+).Letlole lena le ne le thehwe ke Mopresidente Cyril Ramaphosa ka Hlakola 2021, ka maikemisetso a ho kenya tshebetsong Leano la Naha la ho Lwantsa GBVF. Ka ho ya ka websaete ya letlole lena, letlole lena le thusa haholo ho tliseng diphetoho ka lebaka la dipatlisiso, ditlhokome-disa le tshehetso ya lona ho mekgatlo e lwantshanang le GBVF. O mong wa mekgatlo e fumaneng tshehetso letloleng lena ke wa Gugu Dlamini wa KwaZulu-Natal o fumaneng R250 000 ho tswa Letloleng la Twantsho ya GBVF selemong sa 2022.Molaodi e moholo wa mokgatlo ona wa Gugu Dla-mini Foundation, Mandisa Mabaso, ke yena ya neng a o thehe ka 2010 ka mora hore mmae – mofu Gugu Dlamini – a ne a bolawe ka sehloho ka ho pitlwa ka majwe ka 1998 mane Thekong ka mora ho bolela hore o na le HIV . “Mokgatlo o ikemiseditse ho thusa masepala ho lwantshana le GBVF e leng se hlokahalang ho lwantshana le sewa sa HIV Afrika Borwa,” ho rialo Mabaso. “Mokgatlo ona o boetse o ikemiseditse ho fokotsa ditshwaetso tsa HIV/AIDS, ho thusa ho bebofatsa ditsela tsa ho fumana thuso ya tsa bophelo bo botle le ho thusa banna le basadi ba phelang le ba anngweng ke HIV/AIDS,” ke yena hape.Tshehetso ena ya tjhelete e thusitse hore re thuse banana le basadi ba 522 255 banna le bashemane ba 900 ba tswang malapeng a anngweng ke GBV mmoho le merusu ya ka lapeng le ditlhekefetso tsa batho ba sa itekanelang le ba LGBTQIA+ ho rialo Mabaso.Ka ho ya ka UNAIDS, basadi ba bangata bao e bang mahlatsipa a GBV , ba ba le menyetla ya persente tse 50 tsa hore ba ka ba le HIV .A mang a mabaka ke peto le banna ba sa batleng ho sebedisa dikgohlopo. PrEP ke eng? E nngwe ya ditsela tsa ho thibela ho tshwaetseha ke HIV ke ya ho nwa moriana o bitswang Pre-Exposure Prophylaxis (PrEP), o nowang kamehla ke motho ya se nang HIV , empa ya kotsing ya ho tshwaetseha ka thobalano kapa ka ho sebedisa ente. Ka Phato, Letona Joe Phaahla o boletse hore Afrika Borwa e na le palo e hodimo ya batho ba sebedisang PrEP dinaheng tsena tse haufi le lehwatata la Sahara. O boletse hore ditsi tsa bophelo bo botle tsa Afrika Borwa tse etsang persente tse 70 kapa re re tse 2 419 di se di sebedisa PrEP .“Motho ya sebedisang PrEP ha a ya tlameha ho e sebedisa bophelo bohle ba hae, o na le boikgethelo ba ho e sebedisa ha motho a bona hore o kotsing ya ho tshwaetswa ke HIV . Leha ho le jwalo, hore PrEP e sebetse hantle, e tlameha ho nowa kamehla [nakong eo],” ho bolela Mabaso.E tlameha ho sebediswa le mekgwa e meng ya tshireletso e kang kgohlopo ya basadi kapa ya banna hobane PrEP ha e o sireletse kgahlano le mahloko a mang a tsa thobalano, hape ha e thibele pelehi. Mabaso o re PrEP e ka thusa nakong eo baratani ba batlang ho ba le ngwana hore molekane ya se nang HIV a se tshwaetsehe ha mmoho le lesea la bona. Ho sa le jwalo, mathwasong a selemo sena, Mokgatlo wa Afrika Borwa o Laolang Meriana o tjhaetse monwana tshebediso ya sesebediswa se bitswang vaginal ring jwalo ka PrEP . Sesebediswa sena se na le moriana o lwantshang HIV o bitswang dapivirine mme se tlameha ho tjhentjhwa jwalo ka kgwedi.Ho feta moo, ho na le mofuta o motjha wa PrEP – eo e leng ente mme yona e dula nako e ka etsang dikgwedi tse pedi mading – mme le yona e emetse ho E tswella peleleqepheng la 2Na PrEP e ka thibela HIVPage 11 Page 5Monate Coffee creates future entrepreneursTeens determined to promote menstruation dignity

==================================================================================================================

Page:2

Vuk’uzenzele 2 Tshitwe 2022Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaManaging Editor Tshepo Nkosi | Tshepon@gcis.gov.zaNews EditorNoluthando Motswai Writers: More MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:DITABA TSE AKARETSANGtjhaelwa monwana. Ha e se e tjhaetswe monwana, batho jwale ba ke ke ba sa tlameha ho nna ba nwa dipidisi kamehla.
Thobalano e bolokehilengMokgatlo ona o ikemise-ditse ho fokotsa ditshwaetso tsa HIV ka ho kgothaletsa batho ho etsa thobalano e bolokehileng esitana le ho sebedisa dikgohlopo. “Re ipiletsa ho bana le batjha hore ba se phakise ho kena ho tsa thobalano ho fihlela ba kgona ho etsa diqeto tse nepahetseng,” ho rialo Mabaso. “Re boetse re kgothaletsa le thobalano e bolokehileng ka ho kgothaletsa tshebe-diso ya kgohlopo le ho ba le molekane a le mong.Tshebediso ya dithethefatsi – haholoholo tsa ente – ha e kgothaletswe hobane e atisa menyetla ya ho tshwaetswa ke HIV ,” ke yena hape. Mokgatlo ona o boetse o thusa ba phelang le ba anngweng ke HIV le GBV ho tseba ditokelo tsa bona le ho fumana dithuso tsa toka le tsa molao mabapi le kgatikelo ya ditokelo tsa bona tsa botho. 

 E tswella pele ho tswa ho leqephe la 1Jwalo ka ha Afrika Borwa e keteka Letsatsi la Matjhaba la Eitsi ka la 1 Tshitwe, Lefapha la Bophelo la KwaZulu-Natal le ele tsa bomme ba phelang le HIV hore ba nya ntshe masea a bona letswele feela dikgwedi tse tsheletseng.
Ho ya ka lefapha, haeba o phela le HIV , empa o batla ho nyantsha, ho bohlokwa ho buisana le moeletsi ka ditaba tsa HIV . Haeba o kgetha ho nyantsha lesea la hao, le nyantshe letswele feela dikgwedi tse tsheletseng tsa pele. Dipatlisiso di bontsha hore menyetla e menyane ya hore lesea le tshwaetswe ke HIV haeba motswetse a le nyantsha letswele feela. Nakong ya boimana le ya botswetse, netefatsa hore o sebedisa kgohlopo ha o etsa thobalano ho qoba ho  tshwaetseha botjha. Haeba o ba le matswele kapa ditlhoko tse bohloko, potlaka o kope thuso tliliniking. Lefapha le kgothaletsa ho nyantsha letswele feela hobane le tiisa mmele wa lesea le ho tiisa dikamano pakeng tsa lona le motswetse. Ho nyantsha ho boetse ho fokotsa menyetla ya hore mme a be le mofetshe wa letswele. Nnete le leshano ka ho nyantsha Ho na le ditaba tseo e seng nnete tse bolelwang ka ho nyantsha, lefapha le rata ho hlakisa seo e seng nnete ka ho araba dipotso tsena tse atisang ho botswa ke batswetse ba phelang le HIV le ba se nang yona. Potso: Moahisane o itse ke reke moriana ho hlwekisa lesea ka maleng. Na sena se bohlokwa? Karabo: Lebese la pele le tswang ho motswetse ka mora ho beleha, le kgona ho hlwekisa lesea ka maleng.Ka lebaka leo, ha o hloke moriana o mong ntle le lebese leo la letswele, le boelang le sireletse mpa ho dikokwanahloko. Potso: Matsatsing a mmalwa a pele, haeba ke se na lebese le lekaneng, na nka fa lesea metsi kapa mofuta o mong wa lebese? Karabo: Lebesenyana leo la pele, ke lona feela leo lesea le le hlokang. O tlameha ho le nyantsha kgafetsa hore lebese le kgone ho eketseha – ke yona tsela ya ho eketsa lebese. Kopa mopepisi ho o neha lesea la hao halofong ya hora le hlahile hore o kgone ho le beha sefubeng.Lesea le tla potlaka ho ithuta ho nyanya mme seo se tla atisa le lebese. Potso: Ke nyantsha lesea la ka, empa ha le kgore. Na ke le kgorisetse ka la botlolo? Karabo: Tjhe, o tla ba le lebese le le ngata ka ho nyantsa lesea kgafetsa.Dumella lesea ho nyanya ho fihlela le kgora, le fumana lebese kaofela. Ho nyantsha lesea kgafetsa, ho eketsa lebese. Potso: Lesea le batla ho nyanya kgafetsa, mohlomong ke hobane ha ke na lebese le lekaneng? Karabo: Mohlomong lesea la hao le hola ka potlako, jwale le hloka lebese le le ngata. Ho nyantsha kgafetsa ho etsa o be le lebese le le ngata. Lebese le ke se fele.Neha lesea nako e anetseng ya ho nyanya – o se ka phakisa ho le amoha letswele.Haeba lesea la hao le hloka ho tjhentjhwa leleiri ho feta makgetlo a tsheletseng ka letsatsi, seo se bolela hore le nyanya hantle (bonyane makgetlo a robedi ho isa ho a 12 ka letsatsi) mme boima ba lona bo eketseha bonyane ka 500g ka kgwedi, seo se bontsha hore o na le lebese le lekaneng. Potso: Ke etsa jwang haeba lesea la ka le lla kgafetsa? Karabo: Thudisa lesea la hao ka ho le beha sefubeng kgafetsa. Masea a rata ho ba haufi le bo mma ona.Mme le lesea ha ba dula ba le kamoreng e le nngwe ba kgothaletsa sena. Ha lesea le lapile, le nyorilwe kapa le kwatile, letswele le a le kgotsofatsa. Ha ho atise ho etsahala hore lesea le nyanye tlolo ha le nyanya letswele feela. Potso: Ho molemo na ho le fa dino tse ding? Karabo: Tjhe, ho le fa dino tse ding ho ka etsa hore lesea le be le ditshwaetso tse kang letshollo le nyomonia.Ho lefa dino tse ding ho boetse ho etsa hore le se nyanye kgafetsa, e leng se tla etsa hore o se kgone ho ba le lebese le anetseng. Potso: Na lesea ha le hloke metsi ha ho tjhesa? Karabo: Tjhe, lebese le tswang pele, le na le metsi mme le kgona ho nyorolla lesea. Le nyantse kgafetsa ha ho tjhesa. Potso: Nka le qadisa dijo tse ding neng? Karabo: Le ka mora dikgwedi tse tsheletseng, tswela pele le ho nyatsha jwalo ka pele, empa o le fe le dijo tse ding. Lesea le lokela ho ithuta dijo tse ding ka mora dikgwedi tse tsheletseng.
 vDintlha di rometswe ke Lefapha la Bophelo la KwaZulu-Natal.Bakeng sa lesedi le eketsehileng le thuso ho  tswa ho Gugu Dlamini Foundation, etela  www.gugudlaminifoundation.org. Bakeng la lesedi le eketsehileng ka PrEP, etela sitsi sa tsa bophelo bo botle se haufi le wena.
