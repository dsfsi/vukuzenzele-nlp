Mbekanyamushumo ya U maanḓafhadza Mupondwa i vhuisa fulufhelo

 Vho Owen Mngadi

 Mbekanyamushumo ya U maanḓafhadza Mupondwa ya Ṱhohoyanḓou (TVEP) i lwela u vhuedzedza fulufhelo na vhufulufhelo kha sisiṱeme ya vhulamukanyi nga kha fulo ḽihulwane ḽa vhurangeli ho livhiswaho kha u thusa vhaponyi vha khakhathi dzo ḓisendekaho nga mbeu (GBV) na u tzhipiwa nga u vha ṋetshedza tshumelo malugana na vhushaka vhukati ha kuhumbulele kwa muthu na kutshilele kwa tshitshavha. TVEP , yo tumbulwa ngei Limpopo miṅwahani i fhiraho 20, i shumela sibadela tsha Tshi-lidzini na tsha Donald Fraser nga fhasi ha Masipala Wapo wa Thulamela. Mulangi o Farelaho, Vho Fhatuwani Manthada, vha ri mbekanyamushumo yo livhiswa kha u dzhenisa kuhumbulele kwa u sa konḓelela na luthihi zwa u tambudzwa lwa vhudzekani, GBV na u tambudzwa ha vhana vhukati ha vhadzuli vha Ṱhohoyanḓou, zwi tshi khou bva kha uri milandu iyi i khou itea vhuponi uvhu. Vha ri tshifhinga tsho fhiraho, mbalombalo dza zwiito zwa vhugevhenga dzo vha dzi tshi sumbedza uri hu na milandu minzhi ya u tzhipa vhuponi ha Ṱhohoyanḓou, fhedzi TVEP yo ita mvelaphanḓa khulwane kha u ita tsivhudzo khathihi na u ṋetshedza tshumelo dza khuthadzo ya ṱhiroma hu u itela u lwa na samba iḽo. Musi ḽifhasi ḽi tshi ḓo vha ḽi kha fulo ḽa Maḓuvha a 16 a U lwa na Khakhathi dzi itelwaho Vhafumakadzi na Vhana u bva nga ḽa 25 Ḽara u swika 10 Nye ndavhusiku, Vho Manthada vha ri mbekanyamushumo yo fushea nga mvelaphanḓa yo itwaho kha u ṱuṱuwedza vhadzuli u pfesesa pfanelo dzavho na u vhiga zwiito zwa vhugevhenga. “TVEP i ṱanganedza tshivhalo tsha vhukati ha 80 na 100 tsha vhapondwa vha khakhathi dza miṱani ṅwedzi muṅwe na muṅwe, ngeno milandu ya u tzhipa ya tshivhalo tsha vhukati ha 45 na 50 i tshi vhigwa ṅwedzi muṅwe na muṅwe,” vha ralo Vho Manthada.Senthara dza mbekanyamushumo dzi re na zwoṱhe dzi ṋea tshaka nnzhi dza tshumelo, hu tshi katelwa na tswikelelo kha thusedzo ya zwa mulayo, tsireledzo ya vhapondwa kha vhaiti vha vhugevhenga, u vhea iṱo milandu i re khothe, u khuthadza na u maanḓafhadza nga kha mveledziso ya zwikili, ngauralo hu u itela u thusa vhapondwa uri vha kone u fhaṱa nga huswa matshilo avho. Vho Manthada vha ri TVEP i shumisana na vha Tshumelo ya Mapholisa ya Afrika Tshipembe, Muhasho wa Mutakalo na Muhasho wa Mveledziso ya Matshilisano u itela u thivhela u dovha u tambudzwa na u shushedzwa ha vhapondwa musi vha kha maitele a u vula milandu. “Kha milandu ya u tzhipa, vhashumeli vha mutakalo na mapholisa vha ya ḓa sentharani dza TVEP u thusa vhapondwa malugana na u vulela milandu ya zwiito zwa vhugevhenga vhaiti vha milandu na u dovha hafhu vha vha ṋetshedza tshumelo dza khuthadzo,” vha ralo.TVEP i ṋea vhapondwa vhu dzulo lwa maḓuvha a swikaho 14, honeha, nzudzanyo dzi nga shandukiswa kha nyimele dzi kwamaho muṱa woṱhe kana vhana ha kona u engedzwa maṅwe maḓuvha.“Ri na yuniti ya u maanḓafhadza ine ya tshimbi dzo nyambedzano dza tshi tshavha na u funza vhathu nga ha pfanelo dzavho. Ri thusa vhadzuli vha fhiraho miḽioni nthihi u bva Ṱhohoyanḓou na vhuponi ha tsini. Ro kona u vhuedzedza fulufhelo nahone vhathu vha vho fhulufhela vhulamukanyi ha vhugevhenga nga kha vhushaka vhukati hashu na mapholisa,” vha ralo. TVEP yo dovha hafhu ya sikela mushumo vhathu vha swikaho 44 vhane vha shuma nga fhasi ha mihasho i tevhelaho, wa zwa masheleni, zwa vhashumi na zwa u ela. Naho ri tshi dzulela u wana ndambedzo ya masheleni a linganaho R90 000 kotara iṅwe na iṅwe u bva kha Muhasho wa Mveledziso ya Matshilisano wa Limpopo, TVEP yo kwamea 
vhukuma nga COVID-19  musi vhalambedzi vhanzhi vha si tsha kona u ri thusa, ngauralo zwi sia maitele a kushumele kwa dzangano a tshi khou kwamea nga nḓila i si yavhuḓi.Honeha, Tshikwama tsha Thuso kha Khakhathi dzo Ḓisendekaho nga Mbeu (GBVF) na Mabulayo a vha tshisadzini, tshe tsha rwelwa ṱari nga Phresidennde Vho Cyril Ramaphosa, khathihi na vha Foramu ya Vhafuma-kadzi ya Dzitshaka ya Afrika Tshipembe na vhashumisani na muvhuso nga ṅwedzi wa Luhuhi ṅwaha uno, vho ḓo thusa mbekanyamushumo iyi.TVEP yo vha vhukati ha tshigwada tsha u thoma tsha madzangano ane a lwa na GBVF e a wana ndambedzo ya masheleni. Nga tshelede i linganaho R128 miḽioni ye vha kuvhanganywa nga kha lweṱolweṱo u bva kha sekhi thara dza phuraivethe, tshikwama tsha sekhithara nnzhi, Tshikwama tsha GBVF tshi ḓo thusa na u tikedza u thoma u shama ha Pulane ya Tshiṱirathedzhi ya Lushaka nga ha GBVF.TVEP yo kovhelwa masheleni a linganaho R250 000 a ṅwaha uno nahone i ḓo wana iṅwe ndambedzo ya ṅwaha wa 2023.Vho Manthada vha ri masheleni o konisa TVEP u swikelela vhapondwa vhanzhi na u ita uri mushumo wa mbekanya mushumo u bvele phanḓa.Murendeni Vhengani (26) ndi muponyi we a phuluswa nga vha TVEP kha mufunwa wawe wa kale we a vha a tshi mu tambudza. O fhedza miṅwedzi ya 46 a tshi khou dzula sentharani na ṅwana wawe wa musidzana a re na miṅwaha miṋa. Senthara yo mu thusa u vulela mulandu mufunwa wawe wa kale na u ita ḽiṅwalo ḽa ndaela ya tsireledzo.  Mufunwa wawe u kha ḓi vha o lindela tsengo.“Vho nṱanganedza zwavhuḓi nga murahu ha miṅwaha minzhi ya u tambu la. Ndo pfa ndo tsireledzea, nahone vhuḓifhulufheli hanga ho vhuya,” o ralo.  Mudzulatshidulo wa Tshikwama tsha GBVF, Dokotela Vho Judy Dlamini, vha ri ndambedzo ya madzangano a 108 e a ita khumbelo o ṱanganedzwa nahone mushumo u kati wa u khunyeledza mbadelo. Mafhungo malugana na luṱa lu tevhelaho lwa khumbelo hu si kale a ḓo wanala kha webusaithi ya Tshikwama tsha GBVF:  https://gbvf.org.za/. 