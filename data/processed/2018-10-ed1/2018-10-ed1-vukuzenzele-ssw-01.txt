Emadvodza emadvo dzeni: Yiba yindvo dza, mfana wami

vukuzenzele unnamed

Ngesikhatsi *Tshepo Mofokeng aneminya ka le-10 budzala, uphile ati kutsi dzadzewabo lomdzala loneminyaka le-17 wadlwengulwa.
Ngesikhatsi lomhlaseli wadzadzewabo labehlomile atjela Tshepo kutsi alale phasi angabukeli, usakuva nanyalo kukhala kwadzadzewabo.
Ngemuva kwalokuhlasela, lendvodza yatjela letela mani kutsi tibaleke tingabuki emuva. Ngesikhatsi babaleka kabuhlungu baya ekhaya, dzadzewabo wamtjela kutsi akatsembise kutsi ngeke atjele muntfu ngalokudlwengulwa kwakhe. Tshepo wakugcina esifubeni loko kodvwa lemfihlo yamenta wahlala njalo amunyu emoyeni.
“Ngesikhatsi ngikhula, bengimbona lomdlwenguli ahambahamba khona lapha eKatlehong kantsi loko kwange-nta ngatfukutsela kakhulu.
Angizange ngikwemukele kutsi akazange atjeziswa ngalesento sakhe.”Ngesikhatsi sekamdzala, se kalibhungu leselicinile, Tshepo akazange akhone kubamba lulaka lwakhe, bekamhlasela njalo lomuntfu lowadlwe ngula dzadzewabo nakatfuke wambona. Wantjintja ekubeni ngumntfwana lonekuthula waba ngumfanyana lohlala atfutkutsele.
Timbili tintfo letasindzisa Tshepo kulendlela yakhe yebudlova. Kwekucala, bekabu sisekile kutsi abe nababe kanye nemnakabo lomdzala labebati kutsi budlova abusilo likhambi nanome kodvwa bebangati kutsi kubangelwa yini kutsi Tshepo atiphatse ngalendlela, bakhona kumeluleka bambuyisela  endleleni lecondzile. Kwesibili kungenelela kwemaphoyisa  kajantji lelabona ngesikhatsi Tshepo ahlasela kwekugcina umdlwenguli wadzadzewabo.
Lomdlwenguli wasala aphuke umlente kodvwa ngesikhatsi Tshepo achazela emaphoyisa kajantji kutsi lomuntfu wentani yonkhe leminyaka leyandlu la, ancuma kutsi alikhulule lelibhungu ngekulecwayisa.
Lomdlwenguli wamikiswa esi bhedlela kodvwa akazange aye kuyowumangala.
Sekuvamile kuhlaselwa kwabomake, nanome kunjalo Tshepo bekakhatsatekile kakhu lu. Ngesikhatsi asasengumfu ndzi lapha e-Pretoria Technikon, wasita ekusunguleni licembu lekucaphelisa emadvodza ngendzima yawo lekumele kutsi ayidlale emmangweni kantsi nga-2004, wabhalisa licembu lemadvodza i-South African Men’s Action Group (i-SAMAG) njengenhlangano lengekho ngaphasi kwahulu mende. Lamuhla, i-SAMAG ineti sebenti leti-10 letisebenta ngalokugcwele eGauteng, eFreystata, eNyakatfo Nsho nlanga, eLimpopo naseMpu malanga. Lenhlangano itimisele ngekuletsa luntjintjo kutenhlalo.
Umlayeto wayo lomcoka utsi ‘Emadvodza sibili akabahlu kumeti bomake.’  (Real men don’t abuse women) .  Ligama lesiNgisi lelitsi “Real”  limele Responsible  (kuba nemtfwalo), Enlightened (kukhanyelwa), Archetypal  (kuba sibonelo) kanye naLoving (kutsandza),” kusho yena njalo Tshepo.
“Luhlelo lwekubeka laba dvuna ebuholini labasikati bangafakwa lube nemtselela emadvodzeni lamanyenti.
Bekashaywa asasebantfwana ngako-ke akasiboni sizatfu sekutsi kungani bangakhulisi bantfwababo nabo ngaleyo ndlela. Emasikweni lamanengi, emadvodza ayabusa bese kutsi bomake bona babe sezingeni linye nebantfwana ngaleyo ndlela-ke kwemukelekile nje kutsi nabo bomake bacondziswe tigwegwe ngendlela lefananako neyebantfwana,” kwasho yena njalo Tshepo.
“Wonkhe umuntfu unendzima lekumele kutsi ayidlale ekugu -culeni tingcondvo,” kwasho Tshepo.
Ukholelwa ekutseni bantfwa na kufanele kutsi bakhuliswe ngaphandle kwekubafaka umcondvo wekutsi intfo letsite yentiwa bulili lobutsite kuphela.
Bantfwana kufanele bakhuliswe njengebantfwana, hhayi njenge bafana nemantfombatana; bobabe kufanele kutsi badlale indzima yekutibambela bona matfuba etimphilweni teba ntfwababo.