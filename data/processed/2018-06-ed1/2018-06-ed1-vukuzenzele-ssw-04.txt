Luhlelo lwekudala imisebenti luvutsa emalangabi

Adele Schormann

Working on Fire  (WOF) ilawula luhlelo loluhlanganisile lwekulawula imililo lodalela imisebenti yebantfu labasha labanyenti labavela emimangweni lephuyile.
Ngekwesekelwa ngetima li Litiko Letemvelo, loluhlelo luwela ngaphasi kweLuhlelo lweTemisebenti yaHulumende leyeNgetiwe (i-EPWP).Luniketa litsemba kulusha lolunyenti lolungatfoli imisebenti futsi selube nemphumelelo lencomeka kakhulu ekuvikeleni nasekulawuleni imililo yesiganga, lunciphisa lifutse lwayo.
Loluhlelo lucasha bantfu la bangetulu kwalaba-5 000 la bavela emimangweni lephuyile luphindze futsi lubaceceshe kutekwati ngemlilo, temfundvo kanye nekuwucindzetela nala manye emakhono, njengelusito lwekucala, kubata, kupheka, temphilo netekuphepha kanye netekuchumana.
Sikhulu setekuchuma se-WOF Lebogang Maseko uchaze watsi loluhlelo luhlose bantfu labasha luphindze futsi lucasha bantfu labakhubatekile kutsi base bente etikhungweni talo letisetifundzeni.
“Sigcizelelaka kakhulu kutfutfukisa emakhono nekuni ka lusha imisebenti, lusha lolu -sha loluvela etikolweni temabanga laphakeme noma lolusandza kuphotfula etikhungweni temfundvo lephakeme. Kubaceceshwa balohlulelo, labange ma-94% ngebantfu labasha, la bange-31% bomake bese kutsi labayi-3% ngebantfu labakhu batekile,” washo acinisekisa.
Lorraine Mokoena (lone minyaka yebudzala le-31) wase Mpumalanga ungulomunye webaceceshwa lowazuza kulo luhlelo. Bekaloku asebenta lapha ka-WOF yonkhe leminyaka le-11 leyendlulile.
Ngemuva kwekuphotfula ma tikuletjeni washikashikeka imi nyaka lemibili angatfoli umse benti. Sisi wakhe wabese umtjela ngaloluhlelo lwe-WOF.
“Inchubo yekufaka sicelo beyimatima. Kuphila nekucina kwemtimba nguyona ndlela lebaluleke kakhulu yekukhetsa labatawungena kulomsebenti futsi baceceshwa bafakwa eti gabeni tabo. Ungaphumelela kusivivinyo ubese udzingeka kutsi uphumelele nakuluhlolo lwetemphilo kubese-ke kuba ngukhona kucala lucecesho lwekucisha umlilo," kwasho yena.
Mokoena wacala alijuniya lesicimamlilo futsi sewusebente ngekutikhandla wakhuphu ka waba ngumholi lomkhulu welicembu lebacimimlilo, uhola licembu lebacimimlilo laba-18.
“Lomsebenti uyintjintjile imphilo yami. Ngimi kuphela lo nesibopho salokuya etfunjini se bantfwana bakitsi nebantfwana bami lababili. Manje ngiyakhona kondla umndeni wami ngiyise nebantfwana bami esikolweni,” kwasho Mokoena.”Ukuvumile kutsi lomsebenti wekucima umlilo ngalokwetayelekile ungumsebenti wemadvodza futsi sewufundze kutsi acine abe nemandla ku lomkhakha.
Mokoena uphokophele ekube ni ngumphatsi wemisebenti yemacembu kuleminyaka lemibili letako. Loku kutawume-nta kutsi abe nesibopho sawo onkhe emacembu e-WOF lase Mphumalanga.
Njengoba naku sesifikelwe sikhatsi semililo, Mokoena unikete lamasu ekuvikela imililo yesiganga lalandzelako: 
• Ungalumeki imililo  endzaweni levulekile uma ngabe angeke ukhone kuwu lawula.
• Yenta siciniseko sekutsi une lusito netisetjentiswa letenele tekubukana nato tonkhe timo.
• Ungawushiyi umlilo unga kagadvwa.
• Caphela simo selitulu. Imililo ayikafaneli kutsi ilunyekwe etindzaweni letivulekile ema langeni lashisa kakhulu noma lahhusha kakhulu.
