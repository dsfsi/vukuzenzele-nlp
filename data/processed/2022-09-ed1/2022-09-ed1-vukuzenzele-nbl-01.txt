Ukugoma Okusekelwe Ngelwazi Lokupheka Ukugoma kwesiZulu Kudumise Irestjurente yeKapa

 Owen Mngadi

 Ngokutjengisa kwakhe igugu emasikweni wesintu ngokugoma kwesintu, umnikazirestjurente u-Mmabatho Molefe udumise irestjurente ephasini loke ngemva kobana ibalwe hlangana namarestjurente afakwe erhelweni lePhali swano i50 Next. Lelirhelo lama-50 wabapheki bephasi abakarekelwa khulu, liveza abapheki abanamandla wekghono lokuthi ngelinye ilanga bangaba hlangana nama-50 werhelo lamaRestjurente aPhambili ePhasini.
 U-Molefe (oneminyaka ema-27) uvule irestjurente yakhe yesimodeni nesekelwe ngesiko lesiZulu eKapa, e-V &A Waterfront’s Makers Landing ngomnyaka wee-2020, emveni kokulahlekelwa kwakhe msebenzi erestjurente ayesebenza kiyo, ngenca yokusahlela kwesifo iCOVID-19.
 Uthi ikareko lakhe lokugoma kwesintu lakhuthazeka ekukhuleni kwakhe KwaZulu-Natala lapho ugogwakhe wayepheka khona ukugoma kwesintu. Ukholwa ukuthi lokhu kwamsiza,  ukuthi ehluke kabanengi ephaliswaneni le50 Next.
U-Molefe uthi ibizo elithi Emazulwini, lihlathulula ukuthi ‘indawo yezulwini’, ikare iimvakatjhi zeSewula Afrika nezamazwe ngamazwe, zakomela khulu ukulinga ukugoma kwakhe kwesiZulu. I-Makers Landing,  eliziko lokugoma namasiko weSewula Afrika, yindawo ehle khulu yokusebenzela umuntu onje ngaye, utjho ahlathulula. Emazulwini kutholakala ukugoma okuhlukaniswe ngeengaba ezilikhomba, ezitjhuguluka qobe sikhathi somnyaka. Ukugoma okuphekwa ngu-Molefe kuphakululwa kuginyise amathe, kanti hlangana nakho kubalwa isijeza – umratha womgade, umgade obasiweko, ipeach gel kunye nebrown butter ice cream ;  Isibindi nechakalaka  (pron. tjhakalaka) – isibindi sekomo esikhanzingwe ngebhodoro, ichakalaka yelenthili esarulani kunye neonion jus ; neqanda, isibindi noshatini  – i-tart/iphayi ekhamba netamati ekhanzingiweko, iimbinjana zekukhu kunye neyolk crème erhatjelwe ngomqwebu/ngomrhwabha. “Nawufika eKapa, kunge nzeka ungatholisisi iqiniso elipheleleko lokuthi iSewula Afrika iyini, ngalokho-ke ngibona ukuthi kungcono ngihlale ngingilokhu engi ngikho ngokugoma kwesintu, kobanyana ngitjengise ii mvakatjhi ukuthi kugonywani kelekhethweli.  Qobekuseni ngicoca indabami; ihlathululo yami yokuthi ukugoma kwesiZulu kuyini. Ngithemba bona abantu bazakwamukela ngalokho ekungikho. Sithemba ukuthi sizakukghona ukuphakamisa ukugoma okujayelekileko kube ngoku ngakajayeleki. IKapa inesitjhaba sabantu abahlukahlukileko, ngaphandle kweemvakatjhibukeli zamazwe ngamazwe; boke bafunda ngokugoma kwesiZulu,” kuhlathulula u-Molefe. AmaRestjurente ama-50 Aphambili Ephasini Kube yindlela ka-Molefe yokwenza ukugoma kwe sintu kube ngokwesimodeni okumphakamisele phezulu wayokungena erhelweni le50 Next, qobemnyaka egidinga ama-50 wabantu beminyaka yobudala engaphasi kwama-35 abakhanda ikundla yokugoma yephasi loke. Iphaliswaneli linikela lababapheki abatjha nabahlakaniphileko ithuba lokubukisa ngekghono labo lokupheka ephasini loke.
 U-Molefe ube semnyanyeni wokuthweswa kwabono ngorwana ngoMgwengweni e-Bilbao, e-Spain, kanti-ke uthi ube nemikhulumiswano ekarisako yokubonisana nezinye izazi zokupheka. “Ngibe netjhudu lokuthola 
abantu abavela mahlangothi woke nabeminyaka yoke belizwe lekhethweli bazokuzwa ubumnandi bokugoma kwethu. Abantu banommo yana ngeenredlo, ngalokho-ke ngifuna ukubatjengisa ukuthi nawukwazi ukuzisebenza kuhle, zimnandi zehla esiphundu njengayo yoke enye inyama emnandi.  Ngifuna nokukhuthaza umukghwa wokuhlaba inyamazana bese inyama yayo isetjenziswa yoke erestjurente, kobanyana sizokuphakamisa lendlela yokugoma ebambelelako,” kutjho u-Molefe.
 I-Emazulwini ibuye ya thumba nonongorwana womNyaka weRestjurente ePhambili e-Afrika, emnyanyeni wehlandla lesine lokweThweswa kwaboNongorwana qobe mnyaka, iLuxe Restau rant Awards , phambilini nonyaka.
 Ihlelo Lokwakha Nokuvuselela Umnotho (i-ERRP) Emazulwini kuqatjhwe abantu abane kanti-ke u-Molefe uhlelela uku yikhulisa ibhizinisakhe le. Uthi ukunotha kwamagugu weSewula Afrika kumbiza weemvakatjhibukeli.
 Njengengcenye ye-ERRP , urhulumende selakhethe zevakatjhobukelo njengenye yamakoro aqakathekileko angasetjenziselwa ukuvuselela umnotho welizwe lekhethu.
 UmNyango wezeVaka tjhobukelo, ikoro yangeqadi nabanye ababelani bahlanganyele umsebenzi wokutlama iHlelo lokuVuselela zeVaka tjhobukelo, elizakusiza ekwakheni ubudlelwano bo kusebenzisana nor hulumende nekoro yezevakatjhobukelo kobanyana kuzokwenziwa ngcono iindlela zokukara iimvakatjhibukeli.  Lokhu-ke kuzakwenziwa ngokuthoma ukusebenzisa ama-visa atholakala nge-inthanethi, nokuphakamisa ukuphepha kweemvakatjhibukeli, bekwenziwe nokuthi kube lula ukuthi abantu abaphethe amahlelo wokusiza iimvakatjhibukeli bathole amalayisense. 




