Ntlafatso ena ya N3 e matlafatsa Maafrika Borwa

Owen Mngadi 

Mduduzi Jijana ke monga Disability Empowerment Movement, eo e leng e nngwe ya dikhampani tseo ha jwale di fumanang molemo ntlafatsong ya dibilione tse 26 tsa diranta ya mmila o moholo wa N3 o pakeng tsa Pietremaritzburg le Durban provinseng ya KwaZulu-Natal.Projekte ena, e thakgolwang ke Lekala la Naha la Mebila la Afrika Borwa (Sanral), e netefatsa hore borakgwebo ba kang Jijana ha ba fumane feela molemo, empa, ka nqa e nngwe, ba theha mesebetsi bakeng la ba bang.Jijana, ya nang le bokowa, o re khamphani ya hae e hloma matshwao a mmila ho tloha Hilton ho ya fihla Pietermaritzburg.O hira batho ba 13, mme o re projekte ena e tlisitse phetoho maphelong a bona. “Jwalo ka batho ba nang le bokowa, re bontshitse hore re na le bokgo ni. Ha re sa phela feela ka ho amohela diphallelo. Re etsa mosebetsi ka sebele,” o rialo Jijana. Molaodi wa Lenaneo la Sanral la N3, Tsepo Matekane, o re khamphani ya hae e entse bo nnete ba hore 30% ya mosebetsi e nehwa dikhamphani tsa sebaka seo tse nang le bokgoni ba ho fana ka ditshebeletso tse fapafapaneng. Ketso ena e hlahisitse menyetla e mengata bakeng la dikgwebo tse nyenyane tsa batjha, tsa batho ba neng ba beheletswe ka thoko le basadi. “Ho na le dikgwebo tse 108 tse nyenyane, tse bohareng le tse nyenyane haholo tseo ha jwale di sebetsang diprojekteng tse fapafapaneng,” o itsatso.Nokuthula Zondi wa Ingqalabutho Yamalinda Multipurpose Trading o ile a fumantshwa konteraka ya phepelo ya mobu le ho kenngwa ha diphaephe tsa phalliso ya metsi.O re khamphani ya hae e hirile batho ba robedi ba nang le boitsebelo, ho kenyeletswa le bakganni. Zondi o boetse a re basadi le bona ba na le bokgoni jwalo ka banna, le hore kha mphani ya hae e na le setumo se setle phanong e ntle ya ditshebeletso.“Re utlwisisa hantle bohlokwa ba nako, mme re fihllella dipakana tsa rona ho netefatsa hore projekte e sebetsa ka tshwanelo. Re mo tlotlo ka monyetla ona, mme re tshepa hore re tla fumana menyetla e mengata ho feta, e le hore khamphani ya rona e tle e hole ho latela maemo a kaho,” o boetse a rialo.
Basadi ba baimana ba na le boikarabelo ba ho se nwe hobane alkhohole e ka etsa maemo a amang hampe popeho ya lesea.Ana ke maikutlo a Motlatsi wa Letona la Ntshetsopele ya Setjhaba, Hendrietta Bogopane-Zulu, ya sa tswa thakgola lenaneo la bobuelli le bitswang 9-9-9 la Bohloko bo Pharale tseng ba Aklhohole Maseeng a Inngweng (FASD).Sepheo sa morero ona ke ho kgothaletsa setjhaba sohle ho thusa ho tshireletsa masea a inngweng ka ho ruta batho, haholoholo basadi ba dilemong tsa ho beleha, malebana le kotsi ya ho nwa alkhohole nakong eo ba ithwetseng kapa ba nyantshang. “Ke taba ya bohlokwa ya hore basadi bohle ba immeng le bao ba lakatsang ho beleha masea a phetseng hantle ba qobe tshebediso ya alkhohole. Kotsi e hlaiswang ke FASD e ama maphelo a bana ho ya ho ile, mme ha e na pheko, mme bana ba tswalwang le boemo bona ba ba le mathata a mmele le a kelello,” o itsatso Motlatsi wa Letona Bogopane-Zulu nakong ya thakgolo.O boetse a re Afrika Borwa e tumme hampe ka ho ba le bothata ba ho nowa ha alkhohole, moo naha ena e balellwang le tse mpe ka ho fetisisa lefatsheng ka lebaka la maemo a yona a ho nowa ha alkhohole.Motlatsi wa Letona Bogo pane-Zulu o sa tswa etela dikarolo tse fapaneng tsa naha, a ruta basadi ka mathata a ba kwang ke ho nowa ha alkhohole nakong ya boimana e le karolo ya letsholo la 9-9-9 la FASD.Ha a ne a le Boitekong, motse ng wa Rustenburg, Leboya Bophirima, o boleletse baahi hore maemo a tshebedisompe ya alkhohole lokeisheneng leo bo a tshosa.Mosadi ya nang le dikgwe di tse nne a imme eo e leng moahi wa Boitekong, Basetsana Tlalang (ya dilemo di 28), ya ileng a ba teng ho le leng la matsholo ana, o itse o ile a tlohela ho nwa alkhohole ho hang ka mora ho iphumana a imme, a ba a bolela hore o ba teng dithutong tse hlophiseditsweng baimana le tsa tlhahisoleseding tliliniking. O kgothaleditse basadi ba bang ba immeng hore ba tlohele ho nwa alkhohole hanghang, esita le ho sebedisa dithethefatsi.Motlatsi wa Letona o entse tlhokomediso ya hore ha ho moriana o tobanang le mahloko a amanang le alkhohole – mokgwa o le mong feela wa ho a thibela ke ho ila dino tse nang le alkhohole nakong ya boimana. O kgothaleditse basadi ba immeng ba hlolehang ho tlohela ho nwa hore ba etele tliliniki e haufi ba tle ba fumane thuso. 


