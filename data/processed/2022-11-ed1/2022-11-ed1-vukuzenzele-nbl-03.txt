Amathuba Wemisebenzi Newokuziphilisa Asigidi, Nokuya Phambili

vukuzenzele unnamed

Esikhathini esinga phasi kweminyaka emibili edlulileko sivule iHlelo le-Ofisi kaMenga meli lokuKhuthaza ukuVulwa kwemiSebenzi, lokuvula imisebenzi nokusekela iindlela zokuziphilisa njengengcenye yokusekela ukuvuselelwa komnotho ngemva kwesifo esikhe sarhagala i-COVID-19.
  IHlelo le-Ofisi kaMengameli lokuKhuthaza ukuVulwa kwe miSebenzi lisandufikelela esi gidini sabanesandla kilo solo lisunguliwe.

Lesisilinganisoliqha esiqaka thekileko simphumela woku hlanganyela umsebenzi ngurhulumende nomphakathi ngokunaba kwawo, sekubalwa nekoro yangeqadi, neenhlangano zomphakathi nabanye abanengi.Ihlelweli solo litjhotjholoza njalo livulela abantu imisebenzi njengoba umnotho uthatha isikhathi ukuvuseleleka bewuvule imisebenzi ngesilinganiso esisifunako. Njengoba sisebenzela ukuhlumisa umnotho ozakuletha imisebenzi emihle nebambelelako ngobunengi, sizakusolo sakhelela phezu kwepumelelo yeHlelo le-Ofisi kaMengameli lokuKhuthaza ukuVulwa kwemiSebenzi, besikhulise nendima yalo.  Lisafuneka khulu ukunge zelela ukuvuseleleka kwema -kethe yemisebenzi. Godu lisekela nokuvuseleleka komnotho ngeendlela eziqakathekileko.

  Njengoba ilimuko lomse benzi lisiqabo esikhulu kangaka nje ekutholakaleni komsebenzi, amahlelo la eza nethuba lelimuko lomsebenzi lekhwalithi ephezulu.
 Ehlelweni esingalinganisa ngalo, elingelikhulu kinawo woke elisekelwa ngilelihlelo lokukhuthazwa kwemisebenzi, pheze bama-600 000 abantu abatjha abafakwe eenkolweni njengabasizi beenkolweni ezingaphezulu kwee-22 000 kilo loke ilizweli. Abaphathi beenkolo, abotitjhere/abafundisi nabanye abahlanganyeli, boke bavumelana ngokuthi isandla esifakwe basizi beenkolweni sibenze baba ngcono khulu ubujamo bokufunda eenko lweni. Abantu abanengi abazisebenzako bathole imithombo yabo yokuziphilisa iqinteliswe ngilesisifo ebesirhagele.  Ikoro yokuzithabisa nobugwali nakungiyo ibetheke khudlwa na.  Kilekoro abantu banikelwe isekelo kobanyana bazivulele imisebenzi bavulele nabanye. Iinthombe ezibukelwako, umvumo kunye nemidlalo yesiteyiji eveziweko kwanje seyi-kghona ukuzenzela enye imali ngokuthengiswa kwama lungelo, amathikithi kunye nangokuthengiswa kwemisebenzi eveziweko. Koke lokhu-ke kulisizo ekukhuliseni lekoro.  IHlelo le-Ofisi kaMengameli lokuKhuthaza ukuVulwa kwemiSebenzi lisekele nemithombo yokuziphilisa ebambelelako.  Bangaphezulu kwe-140 000 abosomaplasi abalimela/abafuyela ukuzi philisa abathole amavawutjha wokuraga umsebenzabo kobanyana bazokukghona ukubuyela emsebenzini wabo babe bakghone nokuwukhulisa ngemva kokuqinteliswa yi-COVID-19.

 Omunye walabo abathole lelisizo kube nguPhindile Ngcoya (oneminyaka ema-36) we-Richmond, KwaZulu-Natala. Ungomunye wetjhumi lamalunga webhizinisi ehlanganyelwe mndeni, kanti-ke uthi ivawutjha ayitholileko le iyihlengile ibhizinisi yabo ehlanganyelweko esese yitja le, yabe yakghona nokwenza nemali. IHlelo le-Ofisi kaMengameli lokuKhuthaza ukuVulwa kwemiSebenzi lisekela nee mfundiswa ezineziqu zefundo, ngokuvulela abahle ngi amathuba, iimfundiswa zesayensi, ama-athizeni nezinye iimfundiswa.  Ama-26 amayunivesithi asiza ukutho lela iimfundiswa ezineziqu ezingasebenziko imisebenzi ekhambelana neencwadi zazo zefundo.
UmNyango wezeFundo nezaMandla wokuSungula uvule amahlelo wesayensi amanengi wezakhamuzi ezinekghono lokusungula izinto ezitja, njenge-Duzi Umngeni Conservation Trust, yona eqatjhe ilutjha lendawo njengabaHlahlindlela boku Qalelela iBhoduluko kobanya na lizokuhlomisa umphakathi wendawo ukwazi ukuhlwe ngisa nokuvuselela iindawo zamanzi wendawo. Elinye ihlelo elize nomNyango lisiza abosomabhizinisi ukutlama iimphakamiso zamabhizinisi emnothweni onganarhasi esilaphazako.

  Amahlelo wokuqatjhwa komphakathi anobuhle obubuyisela umphakathi ngoba avula imisebenzi esiza umuntu woke. Malungana neHlelo le-Ofisi kaMengameli lokuKhuthaza ukuVulwa kwemiSebenzi, sibala nokuba ngcono kokufunda eenkolwe ni, nokwenza iindawo zabosomtlhatlhana zibe ngcono, nokusekela abantu abakhahlunyezwe yinturhu eqothele bobulili obuthileko, ukulondwa kwemvelo nebhodululo kunye neendlela ezitja zokubuyekeza nokwenza ipahla esebenzileko ngobutjha.

  IHlelo le-Ofisi kaMengameli lokuKhuthaza ukuVulwa kwemiSebenzi lavulelwa ukulwa nomraro wokutlhogeka ko msebenzi okwathuweleliswa yi-COVID-19. Nanyana isifesi sesirhobhile nje, kodwana ukutlhogeka komsebenzi khona akukarhobhi. Ingeniso etholakele ngeHlelo le-Ofisi kaMengameli lokuKhuthaza ukuVulwa kwemiSebenzi ikhwezelele umnotho kibosomabhizinisi abancani nakibosomabhizinisi abangakahleleki emnothweni weendawo ngeendawo kilo loke ilizweli. Abasizi beenkolweni abasebenza eMgungundlovu imalabo ba yisebenzisa eMgungundlovu. Kunjalo-ke nangebe-Putsonderwater.
 Kunobanyana ‘isuke phezulu ithontele phasi,’ imali ifakwa ezandleni zomphakathi oyidinge khulu. Imali leyo-ke izombeleza endaweni yange-khabo bese ‘iphakamela’ emnothweni ngobubanzi bawo. Kungakho-ke lelihlelo silibiza ngokuthi ‘ngelokukhuthaza’, ngoba umnotho woke uyazuza, ngokunjalo nomphakathi nawo uzuze.

NgeHlelo le-Ofisi kaMenga meli lokuKhuthaza uku Vulwa kwemiSebenzi, sivule amandla, ukuzibophelela, amandla wokwakha, amandla wokusungula kunye namathuba. Kikho koke lokhu, sakha umphakathi osebe nzako.

 Bangaphezulu kwesigidi abantu abazuzileko. Banengi abanye abantu, emindenini nemphakathini yabantu abanesandla kilamahlelo abalizwileko igalelo lalesisi Khuthazi. Umsebenzi wethu nje-ke kukhulisa nokutjhingisa igalelo lalomsebenzi.
  Ngenca yeHlelo le-Ofisi kaMengameli lokuKhuthaza ukuVulwa kwemiSebenzi, nje sesinamakhulukhulu weenkulungwana zabantu esele banelimuko lomsebenzi eliqakathekileko. Ubunengi babantwaba kulula ukubathola nge-SAYouth.mobi. Sikhombela amabhizinisi ukuthi aqatjhe abantu abatjha ba abasandukuthola ilimuko lomsebenzi nabaphuma kilamahlelo abahlomise ngelimuko.Abaqatjhi bangabona iHlelo le-Ofisi kaMengameli lokuKhuthaza ukuVulwa kwemiSebenzi njengekundla yokuthola ithalentha elitjha, sizakukghona ukubona amandla apheleleko waleligadango lamandla wokusungula eliyipumelelo ekulu.
 