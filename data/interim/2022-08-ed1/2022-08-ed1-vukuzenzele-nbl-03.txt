

==================================================================================================================

Page:3

HEALTH Vuk’uzenzele3URhoboyi 2022 umGadangiso 1 EZIVELA E-UNION BUILDINGS Singakghona Ukwenza Okungcono Ukuqeda Ukuqinteliswa Kwegezi Begodu Vele Sizakwenza Njalo
Eemvekaneni ezidlu lileko ukuqinteli swa kwegezi umla ndelande kuwudunge khulu umnotho welizwe lekhethu, kwawabangela ubudisi obukhulu woke amaSewula Afrika.  Isigaba sesi-6 sokuqinte liswa kwegezi sibangelwe kulahlekelwa ma-Megawatt (MW) angaphezu kwee 18 000 wokuphehlwa  kwegezi ngebanga lokuphuka kwemitjhini ephehla igezi  kunye nokunghalwa komsebenzi okungekho emthethweni kwabasebenzi
bakwa-Eskom. Ngemva kweminyaka engaphezu kwelitjhumi yokutlhayela kwegezi,  siyezwakala isililo samaSewula Afrika, ngokunjalo kuyezwakala nokusilingeka kwawo. Eenkhathini ezifana nalezi, kungabonakala kwanga lobubujamo bezinto busesekude nokuphela. Iqiniso kukuthi nanyana kubonakala kwanga ukuqi nteliswa kwegezi kurhagele ngamandla nje, kodwana sesithethe amagadango ambadlwana aqakathekileko ukulungisa umraro woku-tlhayela kwegezi. Iqalontanzi lethu lakhona nje  kunzinzisa ihlelo legezi. Njengobana ihlelo legezi lisasimama nokuphehlwa  kwegezi kusendleleni yokubuyela esigeni nje, i-Eskom izokukghona ukwehlisa  ukuqinteliswa kwegezi ikuse eengabeni eziphasi. Isivumelwano  esenziwe hlangana kwe-Eskom neenhlangano zabasebenzi sizokwenza kukghonakale ukulungisa okuqakathekileko begodu kubuyiselwe emsebenzini nezinye iingcenye zamaphawa  ebesele zijamile.  Umkhungo wokudlulisa igezi ukusuka e-Cahora Bassa elizweni le-Mozambique sewubu yiselwe, lokhu kungezelela ama-MW ama-600 ethu ngelelwaneni legezi, ukube kanti neNgcenye yesi-6 ye-Medupi  nayo ibuyele emsebenzini ngoMgqibelo, kwangezeleleka amanye ama-MW ama-720. Nezinye iingcenye kulindeleke bona zibuyele emsebenzini, ngaleyindlela uphunguleke ukuya phambili umraro wokutlhayela kwegezi okhona njenganje.  Ngakelinye ihlangothi, abathobelisimthetho basebenza ngokuzikhandla ukulwisana nokoniwa, ukweba nokukhwabanisa ekhamphanini yakwa-Eskom  ngomnqopho wokulungisa ingozi lezizenzo zobulelesi eziyibanga ehlelweni legezi. Ekugcineni, okuqakathekileko kukuthi kufanele singezelele amandla ehlelweni legezi. Lokhu kuzokwenza ithuba lokobana i-Eskom ithathe amagadango wokulungisa okuqakathekileko begodu ikhuphukise ukwethembeka kwesiqhema sayo somsebenzi. Lokhu kuzakuvula nethuba lokuthi nalokhuya nakwenzekako ukuthi  iingcenye ezingaphezu keyodwa zonakale ngasi khathi sinye, kodwana kube nezinye iinsetjenziswa zobubhadekelo ezingasetjenziswa. Elinye lamagadango wokuthoma engawatha thako ngomnyaka wee-2018 kwaba kuvuselela ihlelo lokuthengwa kwegezi evuselelwako.  Ngaphandle kokutholakala kwamandla amatjha wokuphehlwa kwegezi ngehlelweli, ukukhutjhulwa komthelo wokuphehla igezi uyokuba li-100 MW kutjho bona  abaphehli begezi bangeqadi abafuni amalayisensi  wokwakha iinkhungo ezili ngana nalesi. Lelitjhuguluko elibulula livule ithuba eli khulu lokutjala iimali. I-Eskom itjhaphulule inarha eyakhelene nama phawa akhona njenganje kobanyana ingasetjenziswa baphehli begezi bangeqadi, baphehlele kiyo igezi evuselelekako. Sewuqediwe umsebenzi wokutlama amahlelo wokwenza iingce nye zePhawa i-Medupi zisebenze ngcono; lezi-ke ziingcenye 1,2 ne-3, kanti sewuthomile nomsebenzi wokuzenza zisebenze ii ngcenye 5 ne-6. Nanyana amagadango lawa aqakathekile begodu azakuthela iinthelo eenya ngeni ezizakwezi nje, kodwana kuyakhanya ukuthi akakaneli ukulungisa lemiraro esiqalene nayo.  Esikubone kusenzeka eemvekeni ezidlulilekwezi bufakazi bokuthi kusese kunengi ekusamele sikwenze, begodu lokho kumele sikwenze ngoku rhaba okukhulu.Akunasizathu sokobana ilizwe elifana nelekhethweli – elinamakghonofundwa, namandla begodu neensetjenziswa – lingatlhagiswa kutlhayela kwegezi. Eemvekeni eziimbalwa ezidlulileko, besisebenzisana naboNgqongqotjhe neenkhulu ezifaneleko ngamagadango ahluka hlukeneko wokugijimisa imizamo yokukhutjhulwa kokuphakelwa kwegezi. Umlayezo uzwakele: lesi akusiso isikhathi sokuragela phambili ngokujayelekileko. Kufanele senze ngamandla ukuqinisekisa bona ukuqi nteliswa kwegezi yinto edlulileko. Njengobana amagadango sele siwathethe ukuthola ukuphakela okwethe mbekileko begodu negezi ethengekako esikhathini esizako, besele siqala bona ngiwaphi amanye amagadango angezelelweko esingawathatha ukutjhideza umnqopho wethu eduze. Maduze sizobe siqedelela umsebenzi nokubonisana okufunekako ukuqedelela lamagadango amanye. Ngokunjalo ke, maduze, sizakwazi ukumemezela amagadango angeneleleko wokuphumelelisa indima ekhamba msinyana khulu yokulwa nokuqinteliswa kwegezi. Azikho iinsombululo ezilula emrarweni wethu wegezi lo. Kodwana sizibophelele begodu sizimisele ukuqala zoke iindlela begodu sisebenzise woke amathuba wokuqinisekisa bona siphehla igezi eyaneleko ukugcina iindingo zelizwe lekhethu.
 v