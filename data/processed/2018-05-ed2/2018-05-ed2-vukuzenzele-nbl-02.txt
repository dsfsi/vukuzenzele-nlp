UmNyango WezangeKhaya Ulwisana Nemijeje EmideAMASEWULA AFRIKA azokukghona ukufumana isizo elinqophileko nelamsinya  ema-ofisini womNyango wezangeKhaya.

More Matshediso

UmNyango wezange Khaya uzokuhloma ihlelo elitjha lokwe nza umsebenzi elizokongela amaSewula Afrika isikhathi ngokuqeda imijeje emide.
NgokukaNgqongqotjhe  wezangeKhaya uMalusi Gi gaba imijeje emide ibangelwe bunengi babantu, ukutlhayela kwendawo yokulinda nge ma-ofisini, iintjhijilo ngoburholi obungazikhandliko nokungase benzi kwama-ofisi womnyango lo ngeMigqibelo.
Njengendlela yokulungisa umraro lo, umnyango uqalisisa ibalazwe ngomqopho wokuye lela ukusatjalaliswa kwama-ofisi wawo khona kuzakutjhejwa iindawana ezitlhoga ukulungi swa  kukhutjhulwe nezinga lokusebenza.
UNgqongqotjhe uqinisekise ngokuthi, “Sizokuhloma ihlolomazizo lamakhastama, silungise iziko lezokuthintana namakhastama ukobana lise benze ngokuzeleko, sifumane ipengu ngamakhastama afika nanyana kunini, ukwelulwa kweendawo zokulinda ema-ofi sini, ukwethulwa kwekambiso yokusebenza ngamadlhego kwabasebenzi , ukutjheja irherho elingasebenzi ngefanelo, kukhuthazwe amavakatjho wa bhalakada wabaphathi abaphe zulu, kuthuthukiswe  uku khamba komsebenzi ngefanelo nokwenza ngcono zokuthintana namakhastama”.
Lamahlelo wokusebenza azokusatjalaliswa njengeendle la zokungenelela zesikhatjhana, zesikhathi esiphakathi nezesikhathi eside.
UNgqongqotjhe uhlathulule wathi iintjhijilwezi angeze zara rululwa ngepengu yamsinyana, ngalokho wakhombela nompha kathi ukubekezela lokha umnya ngo nawusethula amahlelo la.
UNgqongqotjhe uGigaba uthe, “Sihlala sizibophelele ukwenza ngcono ekulwisaneni nemijeje nanyana kuneenqabo nezinye iintjhijilo nje”.
Ngaphambi kokumenyezelwa kwemiTlamo yokwEnza, umnya ngo wethule umbiko wokuhlola ngomnqopho wokufuna indle la engcono yokulawula imijeje nokukhuphula izinga lokuse benza.
Umbiko lo ubale amarherho  angakanzinzi, iindlela zoku sebenza ezingakalungi  namaqhinga wezokuthintana angakalungelelaniswa ekuzi zinto ezibangele ukunganelise ki kwamakhastama nemijeje emide.
NgokukaNgqongqotjhe, ama phuzu alandelako athuwelelise umraro:
■ Ukubhalelwa kulawu -la kwabaphathi kamanye ama-ofisi 
■ Ukunganikelwa kwabase benzi inani lemisebenzi ela nelisako 
■ Ukutlhayela kwehlelo lokwe nzela amakhastama isibeki selwano sesikhathi
■ Ukungalawulwa kuhle kwemijeje 
■ Ukusetjenziswa kanyekanye kwamahlelo wokutlola phasi newemitjhiningqondo yesi manjemanje 
• Ukungasatjalaliswa kwa ma-ofisi ngokutjheja iindingo • Izwangobatjho emamala yokupheliswa kwabomazisi abalihlaza abanebhakhowudi.
• Ukutlhayela kwamatshwayo ayikomba ema-ofisini.

Kunama-ofisi womnyango wezangekhaya ali-184 asebenzi sa amarherho wemitjhiningqo ndo yesimanjemanje neenkghu dlhwana zokusebenzela ezi ma-411 ngelizweni mazombe.
Ma-ofisi ali-184 kwaphela ekungiwo asebenza ngeembawo nokulandwa kwamakarada wabomazisi namaphasipoti.
Umnyango uvuselela abo makhambangendlwana  abama-78 begodu uthemba bonyana bazakusatjalaliswa ngeSewula Afrika mazombe esiquntwini sesibili somnyaka wee-2018 .

UTHIBEWUSAZINJE?
Selokhu kwasatjalaliswa kokuthoma aboMazisi abamaKarada  ngomnyaka wee-2013, ama-ofisi womNyango wezangeKhaya sele akhuphe aboMazisi abamaKarada abangaphezulu kweengidi ezilithoba.