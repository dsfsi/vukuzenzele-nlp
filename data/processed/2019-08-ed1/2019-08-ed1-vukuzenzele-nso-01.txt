
Mmušo o fana ka thušo ye nabilego ya go fapafapana basading bao ba nyakago go ithomela dikgwebo tša bona, go tloga ka thušo ya dikeletšo go fihla ka thušo ya tšhelete.
SEDANakong tše ntši, dikgopolo tša maphefo tša kgwebo tša basadi ga di fihle kgole ka gobane ga ba na tshedimošo yeo e nyakegago go fetoša ditoro tša bona go ba nnete.
Etšensi ya Tlhabollo ya Dikgwebopotlana (Seda), yeo e lego etšensi ya Kgoro ya Kgwebo le Intasteri (dti), e lemogile bothata bjo gomme ya tšweletša pukwana ka dikgwebo tše laolwago ke basadi, ka thekgo ye lego gona basading, e lego thekgo ya ditšhelete le ye sego ya ditšhelete ka bobedi ga tšona.
Pukwana ye e akaretša dihlogotaba tša go thoma ka fao o ka ngwadišago kgwebo ya gago gotee le ditlhotlo tšeo bengdikgwebo ba basadi ba lebaganego le tšona, go fihla tshedimošong ya go ikgetha mabapi le makala a go fapafapana a intasteri le ka fao ba ka ikhweletšago thušo ya tšhelete.
Go bona pukwana ye, etela www.seda.org.za/Publications .
Go ngwadiša kgwebo ya gago ke mathomomayo a bohlokwa go mongkgwebo ofe goba ofe ka nepo ya go latela le go obamela melao yeo e laolago ditiragalo tša kgwebo ka mo nageng. Dikgwebo di swanetše go ngwadišwa le Khomišene ya Dikhamphani le Ditheo tša Boikgopolelo le Boitlhamelo (CIPC). www.cipc.co.za .
Methopo ya thušoGo na le dikgoro tše dingwe tše ntši tša mmušo le dikgwebo tšeo di laolwago ke mmušo tše di fanago ka thušo go bengdikgwebo ba basadi makaleng a go fapafapana a intasteri ye.
SEFAEtšensi ya Thušo ya Ditšhelete ya Dikgwebopotlana (SEFA) e fana ka ditšweletšwa tša ditšhelete le ditirelo tše maleba dikgwebong tšeo di nago le maswanedi a go ka thekgwa ka ditšhelete tše nnyane, tša magareng le dikgwebopotlana (di-SMME).  www.sefa.org.za.
FinfindFinfind e kgokaganya dikgwebo tše nnyane le tša magareng tšeo di hlokago dikadimo ka go ba kopantšha le baadimiši ba maleba, e fana ka tshedimošo ya thuto ya tša ditšhelete, e swaragana le dipotšišo tšeo di botšišwago kgafetšakgafetša le go rarolla gape le ditlhotlo tšeo di tlwaelegilego.  www.finfindeasy.co.za .
IDCSekhwama sa Basadi sa Isivande sa Koporasi ya Tlhabollo ya Diintasteri (IDC) se fana ka thušo ya dikadimo tša ditšhelete tša dinamane tša fasefase, ya go šomišega bonolo ebile e arabela dinyakwa tša kgwebo.
Sona se kalokana le dikwano tša go ama thušo ya tšhelete ya go thoma kgwebo, go katološwa ga kgwebo, go bušetšwasekeng ga kgwebo, maloka a go sepediša kgwebo le dikadimo tša lebakanyana.  www.idf.co.za .
NEFSekhwama sa Matlafatšo ya Basadi (NEF) e lego karolo ya Sekhwama sa Bosetšhaba sa Matlafatšo se potlakiša kabo ya thušo ya ditšhelete dikgwebong tšeo di laolwago ke basadi mola Sekhwama sa sona sa go bitšwa iMbewu se thekga bengdikgwebo bao ba ratago go thoma dikgwebo tše difsa le go thekga dikgwebo tšeo di lego gona tša bathobaso ka thekgo ya tšhelete gore di katološwe.  www.nefcorp.co.za .
Setlamo sa Bahlomi ba Diintasteri ba Bathobaso Setlamo sa dti sa Bahlomi ba diintasteri ba Bathobaso se nepile go potlakiša bahlomi ba diintasteri gore le bona ba kgathe tema ikonoming ya Afrika Borwa mola ka go le lengwe lesolo la setlamo se la go bitšwa lesolo la B’avumile la tlhabollo ya mabokgoni le thekga matlafatšo ya basadi ka kago ya mabokgoni ao a nepilego go hlaola ditalente lekaleng la bokgabo, lekaleng la ditiroatla, lekaleng la dilogwa le la diaparo. www.thedti.gov.za .
NYDAEtšensi ya Bosetšhaba ya Tlhabollo ya Bafsa (NYDA) e fa bengdikgwebo ba baswa menyetla ya go ikhweletša thekgo ya tlhabollo ya dikgwebo ya ditšhelete le yeo e sego ya ditšhelete. www.nyda.gov.za .Bengdikgwebo ba basadi
ba fiwa thušoTemoMo lekaleng la temo, dti e thekga dikgwebo tše nnyane ka thušo ya tšhelete ka Setlamo sa go Thekga go Fetošwa ga Ditšweletšwa tša Temo, seo se hlametšwego go kaonafatša dipeeletšo diprotšekeng tše difsa le tšeo di lego gona tša go šogana le ditšweletšwa tša temo. www.thedti.gov.za.
Basadi le bona ba ka hwetša thušo go tšwa lenaneong la llima/Letsema le Lenaneong la Kakaretšo la Thekgo ya tša Temo. Mananeo a ka bobedi ke a Kgoro ya Temo, Mpshafatšo ya Naga le Tlhabollo ya Dinagamagae.  www.daff.gov.za .
Theknolotši• Theknolotši ya Basadi Kgwebong e potlakiša maatlafatšo ya basadi ikonoming le tlhabollo ya dikgwebo tšeo di laolwago ke basadi, mola Lenaneo la Thekgo la Boihlamelo bja tša Intasteri le fana ka thušo ya ditšhelete bakeng sa tlhabollo ya ditšweletšwa tša boihlamelo le ditshepedišo tša gona. www.thedti.gov.za.
Sekhwama sa Thekgo ya Dikgwebo tša Theknolotši se fana ka tekatekano goba thušo ya tšhelete dikolotong mo dikgwebong tšeo di tšwelelago tša theknolotši, go kgontšha phetošetšo ya tsebo ya kgopolo ya go huma kudu ka theknolotši ya Afrika Borwa gore e be komana madula a bapile go ka bapatšwa mebarakeng. www.idc.co.za.  • Lenaneo la Theknolotši la Seda le fana ka mehutahuta ya ditirelo tša go hlohleletša dikgwebo intastering ye, kudu ka go kgontšha dikgwebo tše nnyane go fihlelela theknolotši ye maleba gore e be yeo e phadišago kudu le gape go godiša dikgwebo tša bona. www.seda.org.za.Botšweletši Lekala la kgwebo la diaparo le dilogwa la IDC le fana ka thekgo go bahlami ba mekgabišo ya ka magaeng, batšweletši ba ditšweletšwa tša mekgopha le batšweletši ba dilogwa tša tlhago goba tša maitirelo, mola ditšweletšwa tša gona tša khemikhale le tša lekala la meryana ya dikhemisi le fana ka thekgo ya ditšhelete intastering ye gotee le thekgo ya tlhabollo ya diprotšeke dikgwebong tšeo di tšweletšago dikhemikhale tša ka fase ga mobu, diplastiki le ditšweletšwa tša meryana ya dikhemisi. IDC e fana gape le ka thekgo makaleng a mangwe a go fapafapana a intasteri, go thoma ka temo le tša boeti go fihla ka metšhene le didirišwa. .
Thuto le di-NPOEtšensi ya Tlhabollo ya Bosetšhaba (NDA) e thuša bao ba ratago go thoma le go ngwadiša disenthara tša Dikolo tša Thuto ya Digotlane (ECD). www.nda.org.za.
Ilifa Labantwana ke lenaneo la Afrika Borwa la tlhabollo ya bana leo le thakgotšwego ka 2009. Ka fase ga lenaneo le, go nale lenaneo la Bhalisa Inkulisa leo le thušago go bea sekeng boingwadišo bjo bo sa felelago bja ECD.  www.ilifalabantwana.co.za.
NDA e thuša gape le Mekgatlo yeo e sa Dirego Letseno (NPO)  gore e be dihlongwa tše lego molaong goba tšona dikgwebo; go kgoboketša tshedimošo yeo ba e nyakago go ingwadiša bjalo ka NPO goba kgwebo; go tlatša le go romela diforomo tša boingwadišo; le gape go lekola dinyakwa tša bona gabotse go netefatša gore ge ba šetše ba ngwadišitšwe, ba dula ba latela dinyakwa tša boingwadišo ka nako tšohle go lebeletšwe molao wa boingwadišo wo ba ingwadišitšego ka fase ga ona.  www.nda.org.za.
Ge o nyaka tshedimošo ya go tsenelela mabapi le go thomiša kgwebo, leletša dinomoro tše latelago tša megala;  Seda012 441 1000 | CIPC086 100 2472 | Sefa012 748 9600 | IDC011 269 3000NEFCORP011 305 8000 | NYDA012 322 1375 | DAFF012 319 6000  NDA011 018 5500 | Ilifa Labantwana021 670 9848