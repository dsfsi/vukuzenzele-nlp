I-Driving Ambition isiza abantu abakhubazekileko ukuthi bakghone ukuzitjhayelela

vukuzenzele unnamed

Kuvame ukuba budisi ebantwini abakhu bazekileko  ukuthola amathuba alinganako  newabantu abaphile kuhle emzimbeni.
 Obunye balobubudisi kufunda ukutjhayela ikoloyi. Kodwana-ke ihlelo elingakavami eliqalelela abantu abakhubaze kileko eSewula Afrika, i-Quad Para Association of South Africa (i-QASA) seyifundise abantu abali-120  abakhubazekileko ukutjhayela iinkoloyi ezitjhugululwe ngabomu ukuthi zilungele bona; nje abama-80 wabantwaba sebawatholile ama layisense  wabo  wokutjhayela . “Abantu abakhubazekileko bavamise ukuhlangabezana nobudisi obukhulu ekwenzeni izinto, khulu khulu ngoba abakghoni ukusebenzisa inengi leenthuthi zomphakathi. Be sifuna ukurarulula umraro lo; okuqakatheke khulu khu lu-ke lapha kukwenza abantu bakwazi ukuqatjheka,” kutjho isiKhulu esiPhetheko (i-CEO) i-QASA, u-Ari Seir -lis, naye oqhwale imilenze.
 Ngikho khonokhu-ke okukhuthaze ukuvulwa kwe hlelo i-Driving Ambitions, esungulwe ngomnyaka wee2013. I-QASA yakhulumisana nekhamphani eqatjhisa ngeenkoloyi i-Avis babonisana ngokufundisa abantu abakhubazekileko ukutjhayela iinkoloyi ezitjhugululelwe uku qalelela iindingo zabo.“I-Avis yasizwisisa isidingo sa bantu abakhubazekileko, yabe yabona nokuthi bangasizeka kangangani abakhubazekile ko nange bangaba neenkoloyi ezilungiselelwe ukutjhayelwa ngibo, njengoba baqatjhisa iinkoloyi ezilawulwa ngezandla kwaphela nje. Bavuma ukunike la ngekoloyi yethu yokuthoma eyasetjenziselwa ukufundisa abantu abakhubazekileko uku tjhayela,” kutjho u-Seirlis.  Abantu abaqhwale imikhono nemilenze kunye nabaqhwale idini nomgogodlha esele bane layisense yabatjhayeli abasafundako banethuba lokuthi bangenza iimbawo zokungena kilelihlelo lokufundiselwa uku tjhayela kwabantu abakhubaze kileko.  “Baphekelelwa sisazi sokusiza abantu ukuvuselela ikgho no lokusebenzisa imizimba bo, ioccupational therapist , bayokuhlolwa ukuthi ba zakukghona na ukutjhayela iinkoloyi ezitjhugululiweko, ngaphandle kwengozi. Ngemva kwalokho-ke kuyahlolwa ukuthi abantu abangene ehlelweneli bangakghona uku zibhadelela malini kilelihle lo, bese kuthi yoke enye imali esala lapho ibhadelwe ngelinye isizo,” kuhlathulula u-Seirlis.
 Abantu abasehlelwene li banerherho elipheleleko lokufunda ukutjhaye la, bebalungele ukuhlolwa.
 Omunye osibonelo sepume lelo ye-QASA ngu-Carol Khoza, owalimalela engozini yekoloyi eminyakeni emibili edlulileko.
Ekulimaleni kwakhe wakhu bazeka imikhono nemilenze.
“Iinthuthi ezikhambisa umphakathi zaba yinto embi kumbi kimi. Ngikhumbu -la ngelinye ilanga ngingena eteksini, bangisiza ukungena, batjhiya isitulomavili sami ngaphandle nabasazalise lela iteksi ngabakhweli,” kwatjho uKhoza arhawula.  Ngesekelo le-Driving Am bitions, uKhoza waliphume lelisa ibhudango lakhe loku thola  ilayisense  yokutjhayela .  “Ngithokoza i-QASA  ngokubuyisa kwayo ikulule -ko yami, nokuzijamela kwami kunye nokuzithemba.”