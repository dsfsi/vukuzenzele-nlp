Zwikambi zwi a vhaisa mutakalo wa ṅwana we vha ḓihwala ngae

vukuzenzele unnamed

Vhafumakadzi vha vhaimane vha fanela u vha na vhuḓifhinduleli ha u sa nwa nga uri zwikambi zwi vhanga tshiimo tshine tsha thithisa mveledzo ya kusikelwe kwa ṅwana. Izwi zwo ambiwa nga Mufarisaminisṱa vha Muhasho wa zwa Matshi lisano, Vho Hendrietta Bogopene-Zulu, vhe zwenezwino vha thoma mbekanyamushumo ya 9-9-9 Foetal Spectrum Disorder  (FASD). Tshipikwa tshuhulwane tsha vhurangeli uvhu ndi u ṱuṱuwedza zwitshavha kha u tsireledza vhana vhane a vhathu bebiwa nga kha u pfumbudza vhathu, nga maanḓa vhafumakadzi vho ḓihwalaho, nga ha khombo ya u nwa zwikambi musi vha vhaimane kana vha tshi khou mamisa. “Ndi zwa ndeme vhukuma kha vhafumakadzi vho ḓihwalaho na avho vhane vha tama u beba vhana vha re na mutakalo wavhuḓi uri vha si nwe zwikambi. Tshinyalo ine ya vhangwa nga FASD ndi ya vhutshilo hoṱhe nahone a i na phodzo, na uri vhana vhane vha bebiwa na nyimele iyi vha vha na thaidzo dza muvhili na muhumbulo,’’ vho ralo Mufarisaminisṱa  Vho Bogopane-Zulu kha mushumo wavho wa u thoma. Vho dovha hafhu vha ambedzela zwauri shango ḽa Afrika Tshipembe ḽi ḓivhelwa u vha na thaidzo ya u nweswa ha zwikambi, hu ne ḽa vha kha tshiimo tsha nṱhesa sa maṅwe mashango a no ḓivhelwa zwa u nweswa ha zwikambi ḽifhasini ḽothe. Mufarisaminisṱa Vho Bogopane-Zulu zwenezwino vho dalela zwipiḓa zwo fhambanaho zwa shango, vha tshi khou pfumbudza vhafumakadzi nga ha khombo dzine dza vhangwa nga u nwa zwikambi arali u muimane sa tshipiḓa tsha fulo ḽa 9-9-9 FASD. Musi vha ngei Boitekong vhu poni ha Rustenburg vunḓuni ḽa Devhula Vhukovhela, vho ṱalutshedza vhadzulapo zwa uri ḽeveḽe dza u tambudzwa ha zwikambi tshikolobulasi itsho zwo kalulesa. Mufumakadzi o ḓihwalaho lwa miṅwedzi miṋa nahone ane a vha mudzulapo wa Boitekong, Basetsana Tla lang (28), we a vha tshipiḓa tsha mafulo ayo, o amba uri o litsha u nwa zwikambi nga murahu ha musi a tshi wanulusa uri o ḓihwala na uri u kati na maitele a u ṱoliwa na u wana mafhungo nga ha vhuimane hawe hanefho kiḽiniki ya tsini. O humbela vhaṅwe vhafumakadzi vho ḓihwalaho uri vha litshe zwa u nwa zwikambi na u shu misa zwidzidzivhadzi. Mufarisaminisṱa vho kaidza zwa uri a huna dzilafho ḽa malwadze ane a vhangwa nga u nwa zwikambi u muimane – vho khwaṱhisedza zwa uri nḓila ya khwiṋesa kha u thivhela malwadze ayo ndi u sa nwa zwinwiwa zwi re na tshikambi musi vho ḓihwala.
Vho ṱuṱuwedza vhafu makadzi vho ḓihwalaho vhane vha khou kundelwa u ṱutshela zwikambi uri vha dalele kiḽiniki i re tsinisa navho uri vha wane thuso.