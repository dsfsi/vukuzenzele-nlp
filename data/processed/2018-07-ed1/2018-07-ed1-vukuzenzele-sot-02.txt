Boradiindasteri ba dikhemikhale ba batho ba batsho ba Freistata ba thea mesebetsi

More Matshediso

khamphane ya tlha hiso ya dikhe mikhale ya tikolo ho eo e a thusetsa twantsho ng ya leqeme la mesebetsi ka ho thea mesebetsi e tsi tsitseng e ka bang 70 Harri smith, Freistata.
Kevali Chemicals ke ya pele eo e leng ya batho ba batsho Freistata ya bohlahisi ba lethathama la dikhemikhale tsa ditharollo tsa tlhwekiso ya metsi, tsa bophelo bo botle le bohlweki esita le dikgomaretsi.
Khamphane ena e theilwe ka 2014 ke metswalle e mehlano e nang le tsebo e batsi di indastering tsa dikhemikhale, thepeng e rekwang ka potlako, ntshetsopeleng ya dihlahiswa esita le dikgomaretsing.
Mookamedi e Moholo wa Phethahatso wa Kevali Chemi-cals, Funeka Khumalo, o re BIS e tsheheditse khamphane ya hae hore e fumane metjhine le disebedisuwa tsa ho thakgola mothati wa tlhahiso bakeng sa tlhwekiso ya metsi, tlhwekiso le polao ya dikokwanahloko esita le dikgomaretsi.
 “Tshimolohong re ile ra tshwanela ho ikotla pokotho hore re thakgole kgwebo, empa kgabareng re ile ra fumana tjhelete e tswang Lefapheng la Kgwebisano le Indasteri (dti) ka BIS esita le Koporasi ya Ntshetsopele ya Diindasteri (IDC),” o ekeditse ka ho rialo.
Sekema sena ke lenaneo la dithuso tsa ditjhelete tsa Leano la Boradiindasteri ba Batho ba Batsho, le habileng ho utolla bokgoni ho boradiindasteri ba batho ba ba-tsho ba sebetsang moruong wa Aforika Borwa ka bokenadipakeng bo hlokolo tsi, bo tobileng ebile e le bo hlalositsweng ka bokgabane ho tsa ditjhelete esita le tseo e seng tsa ditjhelete.
Khumalo o itse ho sebedisi tswe tjhelete e ka bang  R18 milione ho thakgola  kgwebo yaba ho nka dikgwe di tse ka bang 11 ho qala ho etsa phaello.
Khamphane e anetsa dihlahiswa tsa yona Aforika Borwa ka bophara esita le Uganda, Namibia le Tanzania.
Khumalo o itse molemo oo khamphane e nang le wona maphelong a badudi ba tikoloho eo, o feta tlhahiso ya mesebetsi ka boyona.
“Ho fetafeta moo tlhahisong ya mesebetsi bakeng sa badudi ba tikoloho eo, re na le lena neo la botsetedi setjhabeng, leo ka lona re thusang basadi ba makeisheneng le ba mahaeng ho qala dikgwebo tse nyenyane tse ipabolang ka tlhahiso ya disebediswa tsa malapeng tsa bophelo bo botle le bohlweki,” o itsalo.
O ile a re batjha ba bahwebi ba tshwanela ho tseba hore ho qala kgwebo ha se potele, ebile ha ba a tshwanela ho nyahama kaha ba tla fola molemo hamamorao.
Motlatsi wa Letona la dti, Bulelani Magwanishe, o itse Kevali e na le tlotla ya ho ba khamphane ya pele ya hore e ananelwe e ipabolang ka lekala la dikhemikhale, me riana ka mefuta ya yona esita le dipolaseteke, haesale ho ne ho thehwe Lenaneo la Boradi indasteri ba Batho ba Batsho ka 2016.
“Khamphane e tla fana ka menyetla e hlokehang haholo ya mesebetsi dibakeng tse mathokong a Harrismith tse thefutsweng ke ho tota ha leqeme la mesebetsi,” ho itsalo Motlatsi wa Letona Magwa nishe.