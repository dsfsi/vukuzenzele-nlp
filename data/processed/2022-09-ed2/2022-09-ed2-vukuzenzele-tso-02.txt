Xiyaxiya swikoweto swo sungula swa mfukuzana ya vutsongwana

More Matshediso

Ku pfumaleka ka vulemukisi bya mfukuzana ya vutsongwana na swikombeto swa yona swi vula leswaku vana va laha Afrika-Dzonga vo tala fembiwa loko vuvabyi se byi ri eka xiyimo xo tika.
Loko mfukuzana yi fe mbiwa na ku tshunguriwa ka ha ri ekusunguleni, ku va na nkoteko wa le henhla wo hola hi ku hetiseka.
Taryn Seegers, Mukondle teri wa Vuhlanganisi eka Childhood Cancer Foundation South Africa  (CHOC) u vula leswaku hi ku tiva swikoweto swa ntolovelo swa mfuku zana eka vantshwa, u nga pfuna ku ponisa vutomi.
“Swikoweto na swikombeto swi nga nonoha ku swi vona exikarhi ka matshumba ya ntolovelo, mafelangati, ku kula hi xihatla na ku cinca ka swipfukela. Hambiswiri tano, ku yi thumba ka ha ri ekusunguleni i swa nkoka,” a vula.
Ku ya hi Cancer Association of South Africa (CANSA), exi karhi ka 800 na 1 000 wa vana  va laha Afrika-Dzonga va kumiwa va ri na mfukuzana lembe rin’wana na rin’wana.
Hambiswiritano, nhlangano lowu wu kumbetela leswa ku hafu ya vana lava nga na mfukuzana laha AfrikaDzonga a va fembiwi naswitsanana.
Ku pfuna ku tiyisisa leswa ku mfukuzana yi voniwa hi xihatla lexi kotekaka, CHOC yi fambisa minongoloko yo lemukisa emigangeni, yi byela vatswari na vana hi mayelana na swikoweto swo lemukisa swa le kusunguleni leswi va faneleke ku swi xiyaxiya.
Fawundexini leyi yi seketela vana na vakondlo-a-ndzi-dyi lava nga na mfukuzana kumbe mipfilungano ya ngati leyi xungetaka vutomi xikan’we na mindyangu ya vona.
“Hi na xikongomelo xo antswisa ku yi thumba ka ha ri ekusunguleni na ku humelerisa vutshunguri lebyi tirhaka hi ku hetiseka.
Eka nkarhi wun’wana wihi kumbe wihi, CHOC yi nga va na ku hundza 1 500 wa vana na vakondlo-a-ndzi-dyi lava nga ehansi ka nhlayiso wa yona, loko yi ri karhi yi nyika nseketelo wa swa miehleketo na wa vanhu eka kuhundza  1 500  wa mindyangu,” ku vula Seegers.
Eka lembeximali leri nga hundza, Seegers u vula leswaku CHOC yi kote ku nyika vukorhokeri eka vana va 1 724, vakondlo-a-ndzi-dyi va 553 na 2 232 wa vanhu lavakulu hi ku tirhisa mino ngolokokulu ya yona. “Vukorhokeri bya hina byi katsa nseketelo wa mati twelo eka rendzo ra vona ra mfukuzana, ku chaveleleka, nhlayiso wa makumu ya vutomi, na nseketelo wa loko va loveriwile,” ku vula Seegers.
Swikoweto swa St Siluan swa mfukuzana ya vu tsongwana• S – Lava ku pfuniwa ka vutshunguri ka ha ri eku sunguleni ka swikombeto leswi yaka emahlweni.
• I – Papa ro basa etihlwe ni, ku sungula ku va na mangayi, vubofu bya xitshuketa, ku pfimba tindzololo.
• L – Tshumba ekhwirini, exisutini, enhlokweni, emavokweni, emilenge ni, eka marhanga ya vaxinuna kumbe eka tinhlarimbya. • U – Ku hisa ka miri loku nga riki na xivangelo loku tekaka kutlula mavhiki mambirhi, ku ondza, ku karhala, ku basuluka, mafelangati na ku huma ngati hi ku olova.
• A – Ku pandza ka ma rhambu, mahlangano, nhlana kumbe ku tsho veka marhambu hi ku olova.
• N – Swikoweto swa mati rhelo ya swirho swa miri, ku cinca eka mafambelo, ndzinganiso kumbe ku vulavula, ku tshamela ro pandziwa hi nhloko ku ri na ku hlanta kumbe ku ri hava ku hlanta na ku kula nhloko.
“Vakondlo-a-ndzi-dyi, lava nge eku endleni ka migingi riko ya mitlangu, hi xitalo a va lemuki swikombeto swo sungula swa mfukuzana ya vona,” ku vula Seegers. 
