Mokhukhu o fetotswe Spa se setle

Nonkululeko Mathebula

Thaini Masakane o iketseditse lebi tso ka ho fetola  mokhukhu ho ba Spa sa bo intlafatso.
Kgwebo ya hae, e leng Bo tshabelo Freistata, e bitswang Victory Body and Nail Studio , e hola haholo ka potlako mme e hohela batho ba tswang hohle ba tlelang ho roba monakedi.
Ka ho rekisa disebediswa tsa Tupperware  a le dilemo tse 19, mosadi enwa ya dilemo di 28 o re haesale a rata ho ba le kgwebo eo e leng ya hae mme o thabetse jwale ho kena leetong lena.
“Pele ke ile ka qala ke sebe letsa motho e mong ka hara indasteri enwa mme ke moo ke ileng ka fumana boiphihle lo teng,” o ile a rialo, mme a eketsa ka hore o ithutile thuto ya bointlafatso kholetjheng ya thuto le thupello ya mosebetsi wa matsoho (TVET) ya Motheo mane Bloemfontein.
Qetellong o ile a ikemela ka boyena mme ha a so tadime morao esale ho tloha moo.
Kgwebo ya hae e fedisa kgaello mona Botshabelo mme o na le tshehetso ya bareki ba ntseng ba eketseha mme ba tshepa halang. Ho ntlafatsa manala a maoto, ho ntlafatsa manala a matsoho, ho thoba batho, ho kuta moriri mmeleng le ho ntlafatsa sefahleho le tse ding tsa ditshebeletso ke tse ding tsa ditshebeletso tse fumanehang.Ditshwantsho tseo a di bo ntshang ho maranrang a di phatlalatso tsa kgwebo ya hae e ntle e ka hara mokhukhu di ile tsa ata haholo haufinyana tjena, ka hore batho ba ile ba babatsa boitshimollelo ba hae mme ba re ke kgothatso ho banana ba lekeisheneng.
Jwalokaha kgwebo ena e fumaneha ka hara mokhukhu wa masenke a matjha mme e bonahala e tlwaelehile ha o e tadima ka ntle, kgwebo ena e na le boiketlo bo monate ka hare bo tshwanelehang bakeng sa ho roba monakedi.
“Karabelo eo ke e fumaneng e mmakaditse. Ke sa ntse ke maketse ebile ke tshohile. Ke fela kannete ke hlomphehile haholo ke tshehetso e matla eo ke e fumaneng setjhabeng sa heso esita le bathong ba ka ntle ho Freistata.”Masakane ke kgutsana mme o hodisitswe ke rakgadiae ya neng a rekisa dikgoho a bile a rekisa dipompong, dikuku le matokomane: pontsho e hlakileng ya hore kgwebo lapeng lena e mading.
“Toro ya ka ya ho qetela ke ho bona kgwebo ya ka e hola e ba ntho e kgolo e tla kgona ho theha mesebetsi bakeng sa bao ba se nang mesebetsi le ho fa batjha tshepo ya hore o ka kgona ho ba se o batlang ho ba sona bophelong ha feela o beha kelello ya hao ho ntho e o batlang ho ba yona,” ho rialo Masakane.
O itse maikutlo a hae jwale o a tsepamisitse ho kgodiso ya kgwebo ya hae ka ho fumana kwetliso e matla haholwa nyane hore a kgone ho atolosa lethathama la ditshebeletso tseo a ka fanang ka tsona.