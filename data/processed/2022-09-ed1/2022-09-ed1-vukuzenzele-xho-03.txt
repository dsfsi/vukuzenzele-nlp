Xhasa amapolisa ukwenza uMzantsi Afrika ukhuseleke

vukuzenzele unnamed

Kuyakhula uku phoxeka kunye nomsindo woluntu ngamanqanaba olwaphulo-mthetho kwilizwe lethu. Uphango lwakutsha nje kunye nokudlwengulwa kwabasetyhini abasebatsha abasibhozo yimigulukudu e-Krugersdorp kubangele isanxwe kwilizwe lonke, kwaye kukhokelele ekubeni kufunwe amanyathelo angqongqo ngakumaqela axhobileyo yabo bomba imigodi ngokungekho semthethweni nesebenza kulo mmandla.
  INkonzo yesiPolisa yaseMzantsi Afrika ifanele kukunconywa ngezenzo zayo ezigqibeleleyo kwezi veki zintathu zidlulileyo, zokuphendula kudlwengulo kunye nakulwaphulo-mthetho olwenziwe yilemigulukudu kulo mmandla. Nangona kunjalo, uluntu luye lachaza ukuba akumelanga kuthathe ulwaphulo-mthetho oluphezulu ukuze kube kanti kukhona kuthathwa amanyathelo ngakulwaphulo-mthetho.
  Inyaniso yeyokuba kukho imingeni enzima ejongene nomsebenzi wesipolisa eMzantsi Afrika. Nangona kunjalo, sisebenza nzima ukuze siyoyise.
  Njengawo onke amasebe ka rhulumente, iNkonzo yesiPo lisa yaseMzantsi Afrika iyaliva ifuthe lengxaki yezemali yelizwe, yeminyaka emininzi kungaqeshwa basebenzi kunye nelokubanjwa ngobhongwane kukarhulumente. Amalungu amapolisa asebenza kwiindawo eziyingozi apho kufuneka ejongane nobundlobongela, ukwenzakala okanye ukufa.
  Ulwaphulo-mthetho eMzantsi Afrika alusoze luphele ngaphandle ko mbutho wamapolisa oliqi lima, okwaziyo ukwenza umsebenzi kwaye oqeqe shekileyo. Izikhewu ezikhoyo e-SAPS ngomnye wemiba ephawulwe kwingxelo yeGqiza leeNgcali kwiZixholoxholo ezenzeke kweyeKhala ngowama-2021, nesithatha amanyathelo ukulungisa oko.
  Emva kokubuyisela uzinzo obelufuneka kakhulu kwii nkokeli ze-SAPS, ngoku sigxile ekuvaleni izikhewu ezithe zakhokelela ekubeni abasemagunyeni bogcino-mthetho bafunyanwe bengakulungelanga ukujo ngana neziganeko eze nzeke kweyeKhala kunyaka odlulileyo.
 Ukungaqeshwa kwabase benzi kunye nokungabikho koqeqesho olwaneleyo kube nefuthe elibi ngokukodwa kuluntu kunye nakuCwangco loLuntu.
  Urhulumente ubeke imali ukuze kuqeshwe amapolisa amatsha angama-12 000, kwaye iqela lokuqala kungoku lifumana uqeqesho olusisiseko. ICandelo lo Cwangco loLuntu le-SAPS liza kufumana amanye amalungu angama-4 000 kulo nyaka-mali, kwaye amalungiselelo oqeqesho olufanelekileyo la lamalungu luyenziwa.
  Ngokufunda kwizixholo xholo ezenzeke ngeye Khala kunyaka odlulileyo, sisebenzela ukuphucula intsebenziswano phakathi kwee-arhente zogcino-mthetho kunye neshishini labucala lokhuseleko eku lweni ulwaphulo-mthetho. Sifuna intsebenziswano engqongqo nabo bonke abachaphazelekayo, kuqukwa nabezoshishino, ukuze kwabelwane ngezixhobo kunye nobuntlola bolwaphulo-mthetho ukuze kuphuculwe ukhuseleko loluntu kwaye kujongwane nolwaphulo-mthetho oluphazamisa imisebenzi yezoqoqosho.
 Umzekelo, kukho intsebenzi swano phakathi kweTransnet Freight Rail kunye ne-SAPS yokulwa nobusela beziseko ezingundoqo kunye nokonakaliswa kwentambo zogesi. Olu lwaphulo-mthetho luchaphazela kakhulu uqoqosho njengoko iinkampani  zingasakwazi ukuhambisa iimveliso zazo kumazibuko eli ukuze zithunyelwe kumazwe angaphandle. Omnye umzekelo wentsebenziswano uphakathi kokhuseleko lo mgodi, ukhuseleko lwabu cala kunye ne-SAPS ukulwa ubusela beentsimbi ezixabisekileyo. Ngenxa yezi nzame zidityanisiweyo, sibona inkqubela-phambili kwimimandla efana neMpumalanga kunye neLimpopo eziye zazindawo ezibonakalisa ukungazinzi njengoko iintsimbi ezibiweyo bezisuswa zisiwe kwiimarike ezingekho mthethweni phesheya.
  Ngokusebenzisa amacandelo ayo esizwe okungenelela, i-SAPS nayo iqhubela phambili ekulweni ulwaphulo-mthetho olucwangcisiweyo, kubandakanywa amaqela eziyobisi, amaqela emigulukudu kunye nokwembiwa kwemigodi ngokungekho semthethweni.
  I-SAPS iseka igqiza elijongene nokwembiwa kwemigodi ngokungekho semthethweni, kunye namanye amaqela asebenzayo ajongene nokuxhwilwa kwee ndawo zokuhlala, ukubiwa kobhedu kunye neentambo zogesi, ubusela kunye nokonakaliswa kweziseko ezingundoqo zoqoqosho.
  Singayilibelanga impu melelo yomsebenzi wamapolisa ekujongeni ulwaphulo-mthetho kwezoqoqosho, ukusebenza nzima kwe-SAPS ekujongeni ulwaphulo-mthetho gabalala amaxesha amaninzi akujongelwa ntweni. Kulo nyaka-mali upheli leyo, umzekelo, Icandelo loPhando loLwaphulo-mthetho lwe-SAPS lizuze izigwebo zobomi ezingama-206 kubatyholwa abangama-209, abali-154 kubo ibingawokubulala kunye nawokudlwengula. ICandelo le-SAPS elijongene nobuNdlobongela boSapho, uKhuseleko lwaBantwana kunye naMatyala oLwaphulo-mthetho ngokweSondo lizuze izigwebo zobomi ezingama-356 kubatyholwa abangama-266.
Amaphulo okulandela umrhanelwa abangele ukubanjwa kwabantu abangaphezu kwe-13 000.
  Ngenxa yezinga eliphe zulu lolwaphulo-mthetho kuluntu lwethu, kucacile ukuba kuninzi ekusafuneka kwenziwe. Kodwa la manani abonisa ukuba uninzi lwezaphuli-mthetho luyabanjwa kwaye lutshutshiswe ngempumelelo. Abavunyelwa ukuba bophula umthetho njee gqiba kungabikho ziphumo.
  ICandelo loPhando loLwaphulo-mthetho oluBalulekileyo, elaziwa ngokuba ngooKhetshe, liphumeze konke ebelijolise kuko kulo nyaka-mali uphelileyo, okubangele ukuba kubanjwa, kugwetywe, kuhluthwe impahla, kufunyanwe izithintelo kunye nezi yalelo zokuthinjwa kunye nemiyalelo yokuhluthwa kwezinto okuxabisa izigidi zeerandi. Ukubanjwa kunye nezigwebo ezifunyaniswe ngooKhetshe zibandakanya ukombiwa kwemigodi ngokungekho semthethweni, ukonakaliswa kwemibhobho yepetroli, ukuphangwa kwemali kunye nokubulawa kwamapolisa.
  OoKhetshe baqalise ukuse benza neCandelo loPhando le-NPA kumatyala aphuma kwikomishini yokubanjwa ngobhongwane kukarhulumente. I-SAPS ibisoloko ixhasa umlo ojongene nobundlobongela obusekelwe kwisini, iseke amagumbi alungele amaxhoba kwizikhululo zamapolisa kwaye yathenga malunga nesiqingatha sesigidi sezixhobo zokuqokelela ubungqina ukuze zisasazwe kwizikhululo.
  Umsebenzi wamapolisa awu nakuphumelela ngaphandle kwentsebenziswano yoluntu. Ngesi sizathu, sigxile ekwandiseni uthungelwano lweeForam zamaPolisa zasekuHlaleni ukuze kuphuculwe ubupolisa kunye nobudlelwane noluntu.
  Siyaluncoma uluntu oluthatha uxanduva lokugcina imimandla yalo ikhuselekile ngokujikeleza ezitalatweni, amaphulo okwazisa ngolwaphulo-mthetho kunye neminye imisebenzi.
  Sisebenzisa ingxelo yeGqiza leeNgcali njengesiseko sohlaziyo lwesebe, silungiselela ngokutsha, sibeka izixhobo kwimisebenzi ephambili, siphucule futhi someleza amandla onyanzeliso lomthetho kwiinkalo zonke.
  Ukuba lipolisa okanye ipoli sakazi kwilizwe lethu ngo wona msebenzi unzima, unoxinzelelo kunye nobu ngozi, kwaye amaxesha amaninzi ababulelwa. Ngeli lixa ukuphoxeka koluntu lulwa phulo-mthetho kuqondakala, kulilishwa ukuba oku kumele kubangele ubutshaba ngakumapolisa ethu, naqhubeka esebenza kwaye ekhusela.
  Njengoko urhulumente esebenzela ukunika amapolisa izixhobo eziyimfuneko, uqeqesho kunye nemali ukwenza umsebenzi yawo, ndihlaba ikhwelo kubo bonke abemi boMzantsi Afrika ukuba bazibandakanye kwiinzame zokugcina izitalato zethu kunye nasekuhlaleni kungekho lwaphulo-mthetho.
  Masiwuthathele ingqalelo umsebenzi onzima owenziwa ngamapolisa ethu kwaye siwanike inkxaso yethu epheleleyo ekwenzeni uMzantsi Afrika ube yindawo ekhuselekileyo. 