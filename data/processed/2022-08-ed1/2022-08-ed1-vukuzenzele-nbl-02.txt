Amabhizinisi Amancani Akhuthazwa Bona Afake Iimbawo  Zokusekelwa 

Nosihle Shelembe 

TheUNgqongqotjhe wezokuThuthuki swa kwamaBhizinisi amaNcani, u-Stella Ndabeni-Abrahams, ukhuthaza bamabhizinisi  amancani  emalokitjhini  neendaweni zemakhaya bona bafake iimbawo  zokusekelwa ngehlelo i-Township and Rural Entrepreneurship Programme (i-TREP). “Sincamile  ngokulungi sa umraro wokutlhogeka kwemisebenzi nokuqeda umtlhago osahlele abantu, kodwana siqalene nanesibopho  sokuhlumisa umnotho,” kutjho uNgqongqotjhe uNdabeni-Abrahams.
Nabekakhuluma eKhonferensini yokuBonisana yeLutjha (i-SheTradesZa Youth Seminar) ebeyibanjelwe ePi-tori mhlapha, uNgqongqotjhe uthe isilinganiso sobun-gako be-TREP sigidi sinye samaRanda; ingcenye yalesisilinganiso yimali yesibonelelo, bese kuthi enye kube ngeyokubolekiswa. Abosomabhizinisi  bema-lokitjhini  nebemakhaya bangafaka iimbawo  zoku-sekelwa,  hlangana nazo ekubalwa nokusizwa ngeemali, ngendlela ejayelekileko yokufaka iimbawo ngeforomu yokufaka isibawo yePhiko lezokuThuthukiswa kwamaBhizinisi amaNcani (i-SEDA), nePhiko lokuSekela amaBhizinisi amaNcani ngeeMali (i-SEFA), nesiKhwama sokuHlomisa ngaMandla eliZweniloke (i-NEF) kunye ne-Ejensi yokuThuthukiswa kweLutjha yeliZweloke (i-NYDA).
Umnikazi webhizinisi naka-zakulungela ukuthola lelisizo kumele abe sisakhamuzi seSewula Afrika.  Amahlelo alandelako ayafumaneka enzelwe abosomabhizinisi  abalungele ukufumana lelisizo: • Ihlelo lokusekela iindawo ezincani zokubhaga ama-rotho namakhekhe.  • Ihlelo lokusekela iindawo zokulungisa iinkoloyi nabomakhenikha (be-godu neentolo ezincani ezizijameleko ezithengi-sa iinsimbi zeenkoloyi begodu nabosobhizinisi bezeenkoloyi abangakahleleki.)  • Ihlelo lokusekela amabhutjhara.  • Ihlelo lokusekela iintolo zezembatho, zamatjhila begodu nezeenkhumba.• Ihlelo lokusekela iindingo zokuzitjheja komuntu siqu sakhe• Ihlelo lokusekela iintolo ezima-Spaza• Ihlelo lokusekela amaTjhisanyama nokugoma okuphekiweko. Ukuzitlolisa kungenziwa ku-smmesa.gov.za ngokufaka yoke imininingwana edinge-kako. Njengomzamo wokuqinise-kisa bona ihlelo lokubonelela amabhizinisi amancani alitshwenyi begodu lilula ngokungabi nomlande-lande wehlelo lokuzitlolisa, urhulumende usebenzela ukuhlanganisa iinhlangano zamabhizinisi amancani zibe yinto yinye.  “Kukunje sisehlelweni lokuhlanganisa i-SEFA ne-SEDA begodu nesiJamiso sokuThuthukisa amaBhanga samaBhizinisi aHlanganyelweko (i-CBDA).” Ihlelo LeSheTradesUNdabeni-Abrahams uthe  ngamahlelo ahlukahluke-neko, urhulumende sekasize umkhakha wamabhizinisi amancani bona ukhule begodu wakhe nemisebenzi etlhogeka khulu. “UmNyango wezokuThuthukiswa kwamaBhizinisi amaNcani ne-SEDA zibumbe  isikhozi sokusebenzisana ne-International Trade Centre (i-ITC), ukuletha ihlelo leSheTrades eSewula Afrika, begodu bakhela i-SheTra-desZA indawo yokusebenza. “Ihlelweli linqophe ukuni-kela amabhizinisi aphethwe babantu bengubo amandla wokusebenza lapha ekhethu, eemfundeni begodu nema-zweni ngamazwe. Indawo yokusebenzela le  isekela ukuqiniswa kwamakghonwafundwa wamabhizinisi begodu nokuphalisana kwa-bosomabhizinisi abangaba senanini elizii-10 000 beSe-wula Afrika ngesikhathi esiminyaka emine,” kutjho ungqongqotjhe.
Pheze baziinkulungwana ezintathu abosomabhizinisi bengubo beSewula Afrika esele batlolise kuMthombolwazi i-SheTradesZA begodu bafumana  iimfundo nge-inthanethi  nangeendlela zokukhuphula amandla wokusebenza, simahla. Umthombolwazi i-She-TradesZA  uzokwenza kube lula ukufinyelela itjalomali emabhizinisini wabantu bengubo nokwandisa amathuba  wokuvula amabhizinisi. "Ukuzibandakanya komnyango ne-SEDA kuMthombolwazi i-SheTradesZA kutjengisa ukuzibophelela kwethu ekuthuthukiseni nekuqinisekiseni ukuhlonyiswa kwabantu bengubo beSewula Afrika ngamandla womnotho," kutjho ungqongqotjhe uNdabeni-Abrahams.