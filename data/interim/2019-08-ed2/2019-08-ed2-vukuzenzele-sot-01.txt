

==================================================================================================================

Page:2

Vuk’uzenzeleGBVFDitlamorao tsa GBVF bophelong kaofela ba bana GBVF E KABA  le kgatello e matla bophelong, kgolong le matlafalong ya ngwana.
Allison CooperBana ba holelang malapeng a renang Tshebediso ya Di kgoka e Itshetlehileng Ho dima Bong le Dipolao tsa Bomme (GBVF) hangata ba hola ba ikgalala.
Hona ke ho ya ka Ngaka Dudu Ngubeni, e leng nga ka ya malapa Lefapheng la Bophelo bo Botle Gauteng, ya netefaditseng hore mefuta kaofela ya GBVF e hatikela ditokelo tsa bana.
GBVF e bua ka tshebediso ya dikgoka e tobileng mang le mang kapa dihlopha tsa batho, ho itshetlehile ho diphapang tsa bong. “GBVF ke ntho e bohloko lefatshe ka bophara mme e a tshosa hoya kamoo e atileng ka teng mona Aforka Borwa,” ho rialo Ngaka Ngubeni.
“Nahana feela hore peto le tshebediso ya dikgoka mme leng di etsang baneng.
Hodima dikotsi tsa mmele le mathata a ho tshwenyeha maikutlong tse ka lebisang  ho ho ipolaya, ho ntse hona le mathata a metse, sekgobo le ho qhelelwa ka thoko, o buile jwalo.
Kameho e nkang nako e teleleSekgahla sa GBVF baneng se fapana ho ya ka mabaka a fapaneng, a jwaloka tlhaho le phethaphetho ya bohloko ba tlhekefetso. Dikgatello tse ding tse ka hara malapa, tse jwaloka motswadi ya sa pheleng hantle bokong kapa ya nang le bothata ba tshebediso ya dithethefatsi, di ka baka sekgahla se matla baneng.
GBVF e ka ba ka dipuo, mmele, motabo kapa kelello.
“Bana ba ba kotsing e kgolo ya maikutlo le bothata ba maitshwaro a matle, ho sa kgathalletsehe hore ba ne ba hlekefetswa ka ho otlolloha kapa tjhe,” o buile jwalo Nga ka Ngubeni.
“Ke nnete e ngodilweng ha ntle hore bonnete ke banna, ka kakaretso ba nang le matla a taolo hodima basadi le bana, le ka tshebediso ya dikgoka.
GBVF e hlokisa bana tikolo ho e ba kgontshang ho hola ka nepo le ho bontsha bokgoni ba bona. Ba ka ferekanywa ke tshotleho mme ba ka ithuta ho bona le ho sebedisa dikgoka e le tsela e lokileng ya ho fihle lla seheo sa bona,” o tlatsitse jwalo.
Bana ba batjha ba holang ka tlasa GBVF ba bontsha letshoho, kapa ho fehelwa ho ho holo; kgatello ya maikutlo, ho lahlehelwa ke kgahleho sekolong, metswalleng kapa dinthong tse ding tseo ba neng ba di thabela pejana, bothata ba ho robala, ho kenyelletsa ho phofa kapa ho rotela dikobo; ho befa ho matla; ho kgena kapa ho fetoha ha tsela ya ho ja.
Bana ba baholo ba itshwara ka tsela e fapaneng. Bashe mane ba ka ntshetsa kgatello ya bona ya maikutlo kantle, ka ho tsohela ba bang matla, ka ho sebedisa dikgoka ho rarolla mathata; kapa ka ho sebedisa tahi kapa dithethefatsi, ho thibela mehopolo le dintho tse ba tshwenyang maikutlo.
Banana bona ba kwalla kgatello ya bona ka hare. Ba ka ikgula setjhabeng, ba ba le letshoho kapa kgatello ya ma ikutlo; ba sa je ka tshwanelo kapa ho itematsa ka ho itsheha kapa ka ho sebedisa tahi le dithethefatsi.
Sekgahla sa GBVF, ha ngata, baneng se nka nako e telele, kamora tlhekefetso ka boyona. Ha ba se ba hodile, bana bana ba qetella ba kene dikamanong tse tletseng di kgoka le tlhekefetso. “Dithuto di bontshitse hore bana ba holelang ka hara GBVF ba ka hola ba dumela matleng le ho se lekalekane, dikamanong tsa botho le setjhabeng. Mme ka ho etsa jwalo, ba tswala sebopeho se phedisang seme -lo sa GBVF,” Ngaka Ngubeni o hlalositse jwalo.
Bana ha ba hola e ka ba bona ba etsang diketso tsa GBVF Siliziwe Mbambo, motshi reletsi wa bana eo e leng mosebeletsi wa setjhaba ho tswa Saartjie Baartman Centre for Women and Children (SBCWC), o a dumela. “Ha bo phelo bo ntse bo tswela pele, ngwana e ka ba lehlatsipa la GBVF kapa ya ba emong wa ba sebedisang dithethefatsi,” o buile jwalo.
Dinyewe tsa SBCWC ke tse kenyelletsang tsa GBVF letsatsi le letsatsi.  “Bana ba bangata ba anngwa ka ho otlolloha kapa ka ditsela tse ding ke GBVF, e leng ho ba behang kotsing e kgolo.
Setsha sena se bone hape le keketseho palong ya batho ba hlokang ditshebeletso mme GBVF e ka sehlohong,” ho rialo Mbambo.
Nyeweng enngwe ngwana o ne a batla ho ipolaya ka le baka la tlhokeho ya tshe hetso, lerato le kelohloko ya batswa di. “Batswadi ba ne ba lwana ka matsoho le ka dipolelo mahlong a ngwana enwa. Ka lebaka lena, ngwana o ile a lahlehelwa ke morolo bakeng sa sekolo le ditabatabelo tsa bokamoso ba hae.
Bana ba ithuta boitshwarong ba batswadi. Bashemane ba ithuta ho bontate ba bona ho sebedisa dikgoka basading. Banana ba ithuta ho bomme ba bona hore tshebediso ya dikgoka e tlwaelehile mme ke ntho eo ba lokelang ho e mamella. Le ha ho le jwalo, ha se kaofela bana ba phethang mekgwa ena ka ho tshwana.
Ba bang ba leka ka hohle hore ba se phethe diphoso tsena tsa batswadi ba bona hape.
Bana le batjha ba kgahlame lwang ke GBVF ba lokela ho hlahlojwa ke motho ya katisi tsweng wa porofeshenale ya sebetsang ka mahloko a boko, mme yena o tla etsa ditlhahiso tse hlokehang bakeng sa ka lafo ya maikutlo le mathata a boitshwaro. Kalafo e ka kenyelletsa theraphi, mme maemong a mang ditlhare di ka thusa. Motswadi ya sa sebediseng dikgoka kapa mohlokomedi le yena o hloka tshehetso.

Bakeng sa lesedi le fetang mona ka ho fumana thuso bakeng sa bana ba anngweng ke GBVF, iteanye le GBV Command Centre nomorong ya thuso e sa lefellweng ho: 0800 428 428  kapa kopa mothusi wa setjhaba ho iteanya le wena ka ho penya *120*7867# selefounung ya hao.
Hape o ka iteanya le Stop Gender Violence Nomorong ya Thuso ya:  0800 150 150 kapa SBCWC ho:  021 633 5287.
“GBVF e hlokisa bana tikoloho e ba kgontshang ho hola ka nepo le ho bontsha bokgoni ba bona. ’’
5Phato Kgatiso 2