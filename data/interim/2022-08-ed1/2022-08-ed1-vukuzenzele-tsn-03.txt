

==================================================================================================================

Page:3

HEALTH Vuk’uzenzele3Phatwe 2022 Kgatiso 1 FROM THE UNION BUILDINGSGO TSWA KWA UNION BUILDINGSRe tla dira sengwe le sengwe mo matleng a rona go fedisa go tshaba ga maboneE setse e le dibeke di le dintsinyaba mabone a ntse a tshaba a sa fetse mme seo se kgoreletsa tsamaiso ya ikonomi ya naga ya rona le go dira gore maAforika Borwa otlhe a rwale boima.
Gore naga e tsene mo kgatong ya borataro ya go tshaba ga mabone ke ka ntlha ya gore dijenereitara tse di fetlhang motlakase wa dimekawate di le 18 000 di robegile mme gape le badiri ba ba di baakanyang ba ne ba tsenela megwanto e e seng mo molaong ya go okelediwa megolo.Jaaka e setse e le sebaka sa go feta dingwaga di le lesome mabone a ntse a tshabetse ruri, selelo sa maAforika Borwa mmogo le go tšhakgala ga bona go a tlhaloganyega. Fa seemo se le jaana, batho ba bona e le gore jaanong seno se feteletse.Le fa go bonagala e kete go tshaba ga mabano go setse go feteletse, nnete ke gore go dikgato di le di ntsinyana tse re setseng re di tsere go rarabolola matsapa a tlhaelo ya mo tlakase.Selo sa ntlha se se botlho kwa se re tshwanetseng go se dira ke go dira gore mabone a se tlhole a tshaba. Fa motlakase o busediwa sekeng le dijenereitara di baakanngwa, Eskom e tla kgona go fokotsa dikgato tsa go tshaba ga mabone gore di nne kwa tlase.Tumelano e e utlwanetsweng ke Eskom le mekgatlho ya badiri e tla thusa gore tiro ya go baakanya dijenereitara tse di senyegileng go samaganwe le yona mmogo le go busetsa tirong diyuniti tse dingwe tsa tlamelo ya motlakase. Megala ya motlakase e e tswang kwa Cahora Bassa kwa nageng ya Mozambique e baakantswe, mme seno se okeditse motlakase wa rona ka dimekawate di le 600, e bile gape le Yuniti ya borataro ya Medupi le yona e buseditswe mo tirisong ka Lamatlhatso o re tswang mo go ona, mme seno se okeditse motlakase wa rona ka dimekawate di le 720. Diyuniti tse dingwe gape tsa tlamelo ya motlakase le tsona di tla busediwa tirong, mme seno se tla fokotsa tlhaelo e re lebaganeng le yona ya motlakase.Ka fa letlhakoreng le lengwe, ditheo tsa molao di samagane le namane e tona ya tiro ya go lwantshana le tshenyetso ya ka bomo, bogodu le bonweenwee kwa Eskom go samagana le bogodu jo thulaganyo ya naga ya rona ya motlakase e tobaneng le bona.Kwa bokhutlhong se se botlhokwa ke gore re  tshwanetse re oketse mo tlakase o re nang le ona. Seno se tla thusa Eskom gore e kgone go tlhokomela le go tsosolosa dithoto tsa yona tse di botlhokwa le go dira gore tiro ya yona e kgone go tshepagala. Seno se tla thusa le gore re nne le motlakase o o fetang le o re o tlhokang go re thusa gore fa re ka nna le matsapa a gore diyuniti tse dingwe di le mmalwa di senyege re bo re itse gore re na le motlakase o re ka o dirisang.E nngwe ya dikgato tsa ntlha tse ke di tsereng mo ngwageng wa 2018 e ne e le go fetola letsholo la dithendara tsa go reka motlakase wa go fetlhiwa ka ditsela tse dintšhwa. Mo godimo ga go reka mo tlakase wa go fetlhiwa ka ditsela tse dintšhwa ka go dirisa letsholo leno, go ne ga okediwa gape le maemo a a tlhokang dilaesense fa o batla go tlhagisa motla kase mme diporojeke tse dintšhwa tse di tlhagisang motlakase di letleletswe gore ga di tlhoke dilaesense fa ba tlhagisa motlakase wa dimekawate di le 100, mme seno se raya gore bao ba agang mafelo a go tlhagisa motlakase o o sa feteng palo e e beilweng ga ba sa tlhoka go nna le dilaesense go dira jalo. Phetogonyana eno e buletse dipeeletso di thiba letsatsi tse di ka dirisiwang ka fa nageng.Eskom e na le mabala gaufi le mo diteišeneng tsa bona tsa motlakase ao bao ba beeletsang mo motla kaseng wa go fetlhiwa ka ditsela tse dinšhwa tse di sa kgotlheleng tikologo ba ka a dirisang. Go setse go garetswe kgato ya go baakanya ka fao diyuniti tsa Medupi di bong di tshwanetswe go agiwa ka gone gore yuniti ya bo 1, ya bo 2 le ya bo 3 di dire sentle mme go saletse fela yuniti ya bo 5 le ya bo 6.Le fa tota dikgato tseno di le botlhokwa e bile di tla re tlela tse di molemo mo dikgweding tse di tlang, tsona di santse di le kgakala go ka samagana le matsapa a a re farafereng.Dibeke di le mmalwa tse di fetileng di re bontshitse gore re santse re tlhoka go dira go utlwagala ka bonako jo bo kgonagalang.Ga go lebaka le le utlwagalang gore naga e tshwana le ya rona, e e phimphele tsweng ka bokgoni, badiri le dididiriswa, e tshwanetse go itshokela matsapa a go tlhaela motlakase.Mo dibekeng di le mmalwa tse di fetileng, re ntse re mekamekana le tiro eno le Ditona tse di ma leba mmogo le batlhanke di ba bagolo mo pusong re bontshana mekgwa e mentsi e e farologaneng e re ka e dirisang gore re kgone go kuka maoto mo go oke tseng motlakase wa rona. Molaetsa o tlhamaletse: ga re a tshwanela go dira dilo jaaka go tlwaelegile. Re tshwanetse go se boife fa re tsaya dikgato gore re kgone go fedisa ditiragalo tsa go tshaba ga motlakase.Le fa e le gore dikgato tse jaanong re di tsereng di tla dira bonnete jwa gore mo isagong re nne le tlamelo ya motlakase e e tshepagalang e bile e sa je go le kalo ka fa potaneng, re ntse gape re lebelela gore ke dikgato dife tse dingwe tse re ka di tsayang gona jaanong gore seo re se batlang se goroge ka bonakonyana.E tla re mo nakong e e sa fediseng pelo ra konosetsa tiro e e tseneletseng le ya go batlana le maikutlo a baagi e leng seo se leng botlhokwa thata mo go gareleng dikgato tseno tsa tlaleletso. E tla re mo nakong e e sa fediseng pelo re itsise baagi gore ke dikgato dife tse di mosola tse re tla di tsayang gore re fitlhelele se re se batlang ka ponyo ya leitlho gore re kgone go khutlisa dikgato tsa go tshaba ga mabone.
Ga go na tharabololo e e  bonolo fa go tla mo dikgwetlhong tsa naga ya rona tsa matsapa a motlakase.Le fa tota go le jalo, re itomile sesino e bile re ikotlile sehuba gore re tla dira sengwe le sengwe se re ka se kgonang le go dirisa sengwe le sengwe se se mo maatleng a rona gore re kgone go tlhaagisa motlakase o re o tlhokang ka fa nageng ya rona.
 v