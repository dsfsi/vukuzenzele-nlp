Puso e tla imolola malapa

Dale Hes

Jaaka tlhwatlhwa ya madi a go iphedisa e ntse e tlhatloga, Puso e semeletse go fokotsa morwa lo o o rwelweng ke matlole a maAforika Borwa ka go se tlhatlose dilwana tse di rileng tse di rekisiwang.
Go se tlhatloswe ga lekgetho mo dilwaneng tse di rileng tse di dirisiwang kwa malapeng go tla imolola malapa a a iponelang letseno le le kwa tlase, ao a di risang bontsi jwa madi a bona mo dilwaneng tse di dirisiwang kwa malapeng.
Dilwana tse di rekisiwang tse di sa tlhatlosweng ke tseo mo ditlhwatlhweng tsa tsona go senang 15% ya Lekgetho la Ditheko (VAT). Maitlhomomagolo a seno ke go thusa maAforika Borwa gore a kgone go boloka madi a bona.
Go dijo di ka nna 19 tse di jewang ka gale tseo go sa tsenye lediwang koketso ya VAT mo go tsone mme tsone ke bupi, seta-mpo, reise, borotho jo bo phitshwa, maungo, merogo, tlhapi ya thini le mae.
Mo godimo ga seno, dilwa na tse di jaaka tisele, peterole le parafene go akaretsa le tse dingwe tsa ditirelo tse di jaaka go hira marobalo, ditirelo tsa di palangwa tsa diterene le tsa mo mebileng mmogo le tsa thuto le tsone ga di a tsenyeletsa koketso eno ya VAT.
Ka Tlhakole puso e rebotse gore e tla oketsa VAT go tloga mo 14% go fitlha mo 15%. Puso gape e eleletswe gore malapa a a humanegileng ke one segolo bogolo ao matlole a one a tla go gang boima.
Tona ya Matlole mo go fokotseng madi a a tlhokegang go iphedisa mo nageng o thapile phanele e e tla rebolang ditharabololo tse dingwe gape ma bapi le gore ke didirisiwa tse dife tse dingwe gape tse di di risiwang kwa malapeng tseo di sa tshwanelang go tlhatlosetswa lekgetho.
Go latela dipatlisiso tse di tseneletseng le go reetsa maikutlo a baagi, phanele eno e ne ya tshitshinya gore mo godi mo ga dilwana tseo di setseng di nopotswe jaaka tseo di ka se tlhatlosetsweng lekgetho, go tshwanetswe go tsenyeletswe le tse di lateng; l  Borotho jo bosweul  Folouru ya go baka borothol  Folouru ya go baka dikukul Dilwana tsa kelelaleswe l Diaparo tsa sekolol Mengato ya masea Phanele e rotloeditse gape le Lefapha la Matlotlo a Bosetšhaba go netefatsa gore maungo otlhe a go se tlhatlosiwe ga lekgetho mo dilwaneng tse di rileng tse di rekisiwang a lebisiwe kwa bare king go na le gore a lebe kwa batlhagising ba dilwana tseno.
Phanele e tshwaetse gape le ditsela tse dingwe tse di ka thusang malapa a a humanegileng ka go gagamatsa matsholo a puso a a jaaka a go oketsa tlamelo ya malapa a mangwe ka dijo, go oketsa tlamelo ya didirisiwa tsa kgeleloleswe tse di sa duedisi -weng le go oketsa madi a puso a tlhokomelo ya setšhaba.
Tona Nene mo puong ya gagwe ya tekanyetsokabo o tlhalositse gore puso e tla dira ka natla go netefatsa gore bao ba humanegileng thata ga ba kgaratlhisiwe ke koketso ya VAT