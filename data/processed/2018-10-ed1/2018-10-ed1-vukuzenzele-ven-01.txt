Nyambedzano vhukati ha vhanna: Ivhani mun na mutukana wanga

vukuzenzele unnamed

Musi *Tshepo Mo fokeng a na  miṅwaha ya 10, o tou zwi vhona nga maṱo musi khaladzi awe muhulwane wa miṅwaha ha 17 a tshi khou tzhipiwa.
Musi mupondi o ḓiṱamaho o vhudza kutukana uri ku lale fhasi ku sa lavhelese zwine a khou ita, ku kha ḓi pfa mukosi wa khaladzi yakwo na zwino.
Nga murahu ha u vha ṱasela, munna o ḓo vha ṋea ndaela vhuvhili havho uri vha gidime vha sa sedzi murahu. Musi vhe nḓilani ya u ya hayani vha tshi khou pfa vhuṱungu, khaladzi awe o ḓo mu anisa uri a songo vhuya a vuwa o vhudza muthu nga ha u tzhipiwa. Mofokeng o ḓo ima kha ipfi ḽawe ḽa u sa vhudza muthu nga zwo bvele laho fhedzi tshiphiri tsho ḓo mu ita uri a vhe na vengo.
“Musi ndi tshi khou aluwa, ndo vha ndi tshi mu vhona mutzhipi henefha Katlehong zwe zwa tou ṋaṋisa mbiti dza-nga. Ndo vha ndi tshi kundelwa u ṱanganedza uri ha ngo gwe vhelwa zwiito zwawe.”Musi o no aluwa, o no vha muṱhanngana are na maanḓa, Mofokeng o swika he a vha a si tsha kona u kutela vengo ḽawe, a fhedza a tshi vho rwa mupondi we a tzhipa khaladzi yawe musi a tshi ṱangana nae. A shanduka u bva kha u vha ṅwana o lugaho are na mulalo a vho vha muswa o sinyuwaho.
Zwithu zwivhili zwe zwa phu lusa Mofokeng kha nḓila dzawe dza khakhathi. Tsha u thoma, o vha o shudufhadzwa nga u vha na khotsi na mukomana wawe vhe vha vha vha tshi ḓivha uri khakhathi a si yone phindulo naho vho vha vha sa ḓivhi uri ndi ngani Mofokeng a na zwi ito zwo bvaho, vho ḓo kona u mu vhuisa nḓila yo fanelaho.
Tshavhuvhili ho vha thusedzo ya pholisa ḽa raliwei we a vhona ṱhaselo ya u fhedzisela nga Mofokeng a tshi khou rwa mutzhipi wa khaladzi awe a mu vunḓa mulenzhe. Fhedzi musi Mofokeng a tshi ṱalutshedza pholisa ḽa raliwei zwe munna uyu a ita miṅwahani yo fhiraho yoṱhe, vho ḓo dzhia tsheo ya u sa fara muṱhanngana vha tou mu kaidza na u litsha a ṱuwa.
Mutzhipi o ḓo hwalelwa siba dela fhedzi a si vhige mulandu.
Ṱhaselo kha vhafumakadzi dzi kha ḓi vha zwithu zwo ḓowele aho, fhedzi, Mofokeng zwo vha zwi tshi mu vhilaedza vhuku ma. Musi e mutshudeni wa Pre toria Technikon, o ḓo thusa kha u thoma kiḽabu ya u tsivhudza vhanna nga ha vhuḓifhinduleli havho tshi-tshavhani nahone nga 2004, o ḓo ṅwalisa Tshi gwada tsha South African Men's Action Group  (SAMAG) sa dza ngano ḽi si ḽa muvhuso.
Ṋamusi, SAMAG tshi na vhashumi  vha tshoṱhe vha 10 na u vha na madavhi ngei Gauteng, Free State, Devhula Vhukovhe la, Limpopo na Mpumalanga.
Tsho ḓiimisela u ṱuṱuwedza tshanduko ya matshilisano.Mulaedza watsho muhulwane ndi ‘Vhanna vha vhukuma a vha tambudzi vhafumakadzi’.
“Vhukuma’ zwi amba u vha na Vhuḓifhinduleli, u vha na Nḓivho, U vha tsumbo yavhuḓi na u vha na Lufuno, “o ralo Mofokeng.
“Vhunzhi ha vhanna vho ṱuṱuwedzwa nga mvelele ya uri vhathu vha tshinna ndi vhone vharangaphanḓa na u vha na maanḓa u fhira vhathu vha tshi fumakadzi.'  Vho rwiwa vha tshe vhana nahone a vha vhoni uri ndi ngani vha sa tei u alusa vha na vhavho nga maitele aneo a fa naho. Kha mvelele nnzhi, vhanna ndi vhone vha langaho ngeno vhafumakadzi vha tshi dzhiwa vha kha ḽevele nthihi na vhana, ngauralo zwi a ṱa-nganedzea u vha kaidza nga nḓila i fanaho,” o ralo Mofokeng.
Muṅwe na muṅwe u na mushumo une a tea u ita kha u shandukisa kuhumbulele, o ralo Mofokeng.
U fhulufhela uri vhana vha tea u aluswa hu si na u sedza mbeu nga sia ḽithihi. Vha fanela u dzhiwa sa vhana vhudzulo ha vhatukana na vhasidzana nahone vhokhotsi vha fanela u tamba tshipiḓa tshihulwane kha matshilo a vhana vhavho.