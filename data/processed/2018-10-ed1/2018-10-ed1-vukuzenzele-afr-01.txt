Man-tot-man: Wees ’n man, my seun

vukuzenzele unnamed

Toe *Tshepo Mofokeng 10 jaar oud was, was hy ’n getuie van die verkragting van sy 17-jarige suster.
Die gewapende aanvaller het die seuntjie beveel om stil te lê en nie te kyk nie, maar hy kon steeds sy suster se gille hoor.
Ná die aanval het die man Tshepo en sy suster beveel om weg te hardloop en nie om te kyk nie. Terwyl hulle getrau matiseerd en in pyn huis toe loop, het sy suster hom laat belowe dat hy vir niemand van die verkragting sou vertel nie.
Mofokeng het sy belofte gestand gedoen, maar die geheim het hom baie verbitterd gelaat.
“Tydens my grootwordjare sou ek van tyd tot tyd die verkragter in Katlehong sien en ek het al hoe kwater geraak. Ek kon nie aanvaar dat hy met sulke optre de weggekom het nie.”Toe hy ’n ouer, sterker tiener word, kon Mofokeng nie meer sy woede beteuel nie en hy het sy suster se aanvaller aangerand wanneer hy hom ook al gesien het. Hy het van ’n vredelie wende kind in ’n aggressiewe jeugdige verander.
Twee dinge het Mofokeng van sy gewelddadige pad gered.
Eerstens is hy geseën met ’n pa en ’n broer wat geweet het dat geweld nie die antwoord is nie, en alhoewel hulle nie geweet het hoekom Mofokeng so opgetree het nie, kon hulle hom help om weer op die regte pad te kom.
Die tweede was die ingryping van die spoorwegpolisie wat Mofokeng se laaste aanval op sy suster se verkragter gesien het. Die verkragter se been is ge breek, maar Mofokeng het aan die spoorwegpolisie vertel wat die man jare vantevore gedoen het. Hulle het besluit om die jongman met slegs ’n waarsku wing te laat gaan. Die verkragter is hospitaal toe geneem en het nie enige klagte gelê nie.
Aanvalle op vroue is egter steeds ’n algemene verskynsel, en Mofokeng was al hoe meer bekommerd hieroor. Terwyl hy ’n student aan die Pretoria Technikon was, het hy gehelp om ’n klub te stig om mans te sensitiseer oor hul rol in die samelewing en in 2004 het hy die South African Men's Action Group (SAMAG) as ’n nierege ringsorganisasie geregistreer.
Vandag het SAMAG 10 vol tydse  werknemers in diens en ’n voetspoor in Gauteng, die Vrystaat, Noordwes, Limpopo en Mpumalanga. Die organisas ie is verbind tot die bevordering van maatskaplike verandering.
Hulle vernaamste boodskap is “Ware mans mishandel nie vroue nie” (‘Real men don’t abuse women’) . “Real  staan vir Responsible , Enlightened , Arche typal  (onberispelik) en Loving ,” sê Mofokeng.
“Die meeste mans is deur patriargie beïnvloed. Hulle is as kinders geslaan en verstaan nie hoekom hulle nie hul eie kinders op dieselfde manier mag grootmaak nie. In talle kulture is mans oorheersend en daar is ’n siening dat vroue op dieselfde vlak as kinders is; dit is dus aanvaarbaar om hulle op dieselfde manier te dissipli neer,” verduidelik Mofokeng.
Elkeen moet ’n rol speel om ingesteldhede te verander, sê Mofokeng.
Hy glo dat kinders grootge maak moet word sonder enige geslagstereotipering. Hulle moet as kinders, eerder as seuns en meisies, behandel word en vaders moet ’n aktiewe rol in hul kinders se lewens speel.