Itse mefuta e e farologaneng ya tshotlakako

vukuzenzele unnamed

Fa o le mo kamanong e e renang tshotlakako kgotsa fa ngwana yo o leng ka fa tlase ga tlhokomelo ya gago a sotliwa, o ka tsaya dikgato tsa go itshireletsa kgotsa tsa go sireletsa ngwa na yoo ka go ya kwa kgotlha tshekelo kgotsa kwa Tirelong ya Sepodisi sa Aforika Borwa (SAPS).
Molao o o Kgatlhanong le Tirisodikgoka kwa Malapeng o neela batswasetlhabelo ba tirisodikgoka tsa kwa mala peng tshireletso e e feletseng ka fao molao o ka kgonang.
Tshotlakako e diragala ka ditsela di le dintsi tse di farologaneng mme go bo tlhokwa gore basadi ba itse le go tlhaloganya mefuta e e farologaneng gore ba kgone go itshireletsa.
Tirisodikgoka kwa mala peng e diragala fa motho a iphitlhela a:Sotlakakiwa ka dikgoka: sekao fa o otliwa kgotsa o tsho sediwa ka go otliwa.
Sotlakakiwa ka thobalano:  fa motswasetlhabelo a betelelwa kgotsa a gapelediwa go dira ditiro tsa thobalano kgotsa go bogela ditiro tsa thobalano tse di ba tlhabisang ditlhong.
Sotlakakiwa ka maikutlo, mafoko le mogopolo: Seno se diragala fa motho a iphitlhela a rogakiwa ka gale, a nyefodi wa kgotsa a bidiwa ka maina a a seng monate.
Sotlakakiwa ka madi:  Seno se diragala fa motswasetlhabelo a thibelwa go iponela letseno la gagwe.
Tshosediwa:  Sekao sa ma tshosetsi ke fa motswase tlhabelo a amogela melaetsa kgotsa melaetsakhutswe e e tshosang le eo e nang le ma tshosetsi.
Kgarietswa: Sekao, e ka nna ka mofuta wa go amogela me gala kgotsa go phela o lebe letswe kwa o ya teng nako le nako mme seno se tlhola gore o nne o tshogile.
Salwa morago : Seno se dira gala fa motho yo a go sotlang a go sala morago ka dinako tsotlhe kgotsa a gapeletsa go bua le wena le fa o gana.
Senyetswa dithoto: Sekao ke fa motho yo a go sotlang a senya dithoto tsa gago ka bomo e se ka thato ya gago.
Maitsholo a mangwe le mangwe a a go laolang le a a go sotlang  kgotsa a a go tsho setsang e bile a a go utlwisang botlhoko mo moweng, a tsho setsa boitekanelo jwa gago le pabalesego ya gago ke tsho tlakako.
Motho yo a go sotlakakang e ka nna mongwe le mongwe yo o nang le kamano le ene ka madi, lenyalo kgotsa tse otlhokomedi ya semolao. Se se akaretsa mogatse, mole kane yo nnang le ene motsa di kgotsa ngwana yo a leng ka fa tlase ga tlhokomelo ya gago semolao, motho yo o nnisang le ene ka fa ntlong kgotsa leloko la ka fa gae. E ka nna gape motho mongwe yo o kileng wa nna le kamano le ene kgotsa yo o kileng wa nna le ene mo kamanong ya go tshepisana lenyalo.