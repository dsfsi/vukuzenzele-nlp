

==================================================================================================================

Page:2

Vuk’uzenzele2Lweti 2022 Lushicilelo 1Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorMore MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:LOKUVAMILEemandla lehamba icocisana nebantfu futsi ibafundzise mayelana nemalungelo abo. Sisebentela bantfu labatakha muti taseThohoyandou nemaphetselo labangetulu kwesigidzi. I-TVEP futsi ivulele bantfu laba-44 ematfuba emsebenti labasebentela ematiko lahlukahlukene lafana nelitiko letetimali, letebasebenti nelekwenta luhlolo.  Nanoma loluhlelo luhlala lutfola imali le-R90 000 ngekota lebuya kuLitiko Lwetekutfutfukiswa Kwe mmango laseLimpopo, i-TVEP yatsintseka kabi nge-COVID-19 ngoba bonkhe labo bebanikela ngetimali bahoca, ngaleyondlela taba nemtselela lomubi tinchubo tekusebenta talenhlangano. Kodvwa, Sikhwama Sekuphendvula Kuludlame Lolubhekiswe Kubomake Nakulabasikati (i-GBVF), lesasungulwa nguMengameli Cyril Ramaphosa ngeNdlovana kulomnyaka, abambisene Nenhlangano Yabomake Yemhlaba YaseNingizimu Afrika kanye nebalingani bayo kutenhlalo, balusitile loluhlelo. I-TVEP bekungulolunye lwetinhlangano lebetilwa ne-GBVF lekucala kutfola kusekelwa ngetimali.  Kunemali letigidzi leti-R128 leyacokelelwa ngeminikelo levela kumkhakha lotimele, lephuma esikhwameni semikhakha lehlukahlukene, leSikhwama se-GBVF sitawusita futsi sitawusekela kusetjentiswa kweLuhlelo Lwendlelalisu Yavelonkhe ye-GBVF. I-TVEP yaniketwa imali yalomnyaka le-R250 000 futsi itawuphindze itfole lenye imali ngemnyaka we-2023. Manthada utsi timali tente kutsi i-TVEP ikhone kufinye lela kubahlukunyetwa labanengi futsi ibe igcina inhlangano isebenta kahle. Murendeni Vhengani (26) ungulomunye webahlukunyetwa lowasindziswa ngilo-TVEP kulisoka lakhe belimhlukumeta. Wacedza tinyanga leti-46 ahlala nendvodzakati yakhe leneminyaka lemine kulesi khungo.  Lesikhungo samsita ngekutsi akhone kuvulela lisoka lasahlukene nalo emacala nangekutsi akhone kutfola umyalo wasenkantolo weku tivikela kulelisoka. Lelisoka lakhe namanje lisaboshiwe. “Bangemukela ngetandla letifutfumalako emva kwekutsi ngihlupheke iminyaka leminengi. Ngativa ngiphe phile. Sengiphindze ngatfola kabusha kutetsemba kwami,” washo njalo. Sihlalo Wesikhwama se-GBVF, Dkt. Judy Dlamini, watsi basacedzela umsebenti wekunika tinhlangano leti-108 letaphumelela eticelweni tato tetimali Lwatiso lolumayelana nalelinye lihlandla lekufaka ticelo tetimali lutawutfolakala masinyane kuwebhusa yithi Yesikhwama se-GBVF letsi: https: //gbvf.org.za/.
 vKuvuliwe kufakwa kweticelo te-NSFAS kwemnyaka we-2023Kuvuliwe kufakwa kweticelo Kusikimu Savelonkhe Selu-sito Lwetimali Sebafundzi (i-NSFAS) semnyaka we-2023.Indvuna Yetemfundvo Lephakeme, Tesayensi Netekusungula, Dkt. Blade Nzimande, usandza kwetfula lesimemetelo emhlanganweni webetindzaba.Indvuna Nzimande utsi lesi-kimu sincume kutsi kuvulwe lomjikeleto wekufaka ticelo ngembi kwesikhatsi, kute labo labatawufaka ticelo batfole sikhatsi lesanele sekutfumela ticelo tabo kanye nemadokhumenti lahambisana naleto ticelo.Etfula umbiko lomayelana nekuniketwa kwetimali ye-NSFAS yemnyaka wekufundza we-2022, Indvuna Nzimande utsi sabelomali lesitigidzigidzi leti-R43 sabelwa lesikimu kute sikhokhele tindleko tebafundzi tekufundza, letifaka ekhatsi sibonelelo sekudla nesetigitjelwa, kanye nesetinsita tekufundza.Utsi batfola ticelo leti-985 672 leti-140 636 atange tiphumelele.Kuleticelo lebatitfola, leti-739 526 tavunywa kwesikhashana, kutawuya ngekutsi bafundzi babhalisile yini kutikhungo lebatikhetsile letehlukahlukene.“Linyenti lebafundzi lebafaka ticelo letingatange tiphumelele bahluleka kuletsa bufakazi lobanele lobusekela ticelo tabo tekutfola lusito; betingetulu kwalomkhawulo lobekiwe wekuvumeleka kutfola lolusito; nyalo labafundzi sevele baphu-melele kutfola lizinga lelisetulu leticu letikhokhelwa yi-NSFAS futsi bebangahambisani nalendlela yetifundvo temkhakha wemakolishi e-TVET,” kuchaza Indvuna Nzimande. Ngekuya kwelwatiso lolukuwebhusayithi ye-NSFAS, kusuka kumnyaka wekufundza we-2021, i-NSFAS ayisaniketi lusito lwetimali yetifundvo letentiwa emva kwekutfola ticu takho tekucala. Loku kufaka ekhatsi titifiketi letentiwa emuva kwekutfola ticu tekucala, ema-diploma lentiwa emuva kwekutfola ticu tekucala, ticu te-honours, te-Masters nete-PhD. Loku kuchaza kutsi ticu letisetulu letitfola sibonelelo kulesikimu yi-Bachelor’s Degree.
Kutfutfukisa luhlelo lwekufaka ticeloKumitamo yekutfutfukisa loluhlelo lwayo kanye netinchubo tekwenta kube malula kulabo labanesifiso sekufaka ticelo, Indvuna Nzimande utsi kulomnyaka, i-NSFAS isebentise tindlela tekutfutfukisa loluhlelo kute kucinisekiswe kutsi konkhe kuhamba ngendlela lefanele. Utsi lephothali ye-inthanethi yekufaka ticelo idizayinwe kabusha kute ikhone kusebentiseka malula futsi ifinyelele nakuletinye tinkhundla labatitayele labo labafuna kufaka ticelo letifana nabo-WhatsApp, i-Twitter, i-Facebook ne-Instagram. “Loluhlelo lwekufaka ticelo kwalona lwentiwe kutsi lube malula futsi imibuto lebutwako bantfu bayayivisisa. Lokunye lokwengetiwe, labafaka ticelo bangalumisa kwesikhashana loluhlelo bese bayachubeka emva kwesikhatsi ngaphandle kwekucala phasi, lekuyintfo beyingenteki kulemijikeleto leyengcile, usho njalo.  “Ngetulu kwaloku kutfutfukiswa, i-NSFAS isungule lamanye emashaneli ekufaka ticelo kute abukane nebafaki ticelo labaphuma kutimondzawo letehlukahlukene, ibe futsi ikhumbula kutsi linyenti lalabo lebafaka ticelo libantfu labasha labayisekelako lendlela ledijithali yekwenta tintfo,” kungeta Indvuna Nzimande.  Lamashaneli lamasha afaka i-mobile App, i-USSD kanye ne-WhatsApp, lapho khona umuntfu angafaka sicelo sesibonelelo se-NSFAS, bese uyalandzela kutsi sinjani simo sesicelo sakhe futsi angakhona kukhansela sicelo kuletinye taletintfo langatenta. Lebekuva-mise kwentiwa ngekusebentisa iphothali yewebhusayithi. Lokunye lokwengetiwe, kuci-nisekisa kutsi kute lovalelwa ngaphandle, Indvuna Nzi-mande utsi i-NSFAS itawucala umkhankhaso wekuya ebantfwini, kucinisekisa kutsi bantfu labangakhoni kufinyelela kuletinsita tebucwepheshe tekufaka ticelo nge-inthanethi nabo banikwa tinsita letimcoka nekwesekelwa lebakudzingako kute bakhone kufaka ticelo.
Ufinyelela njani ku mfundzate we-NSFAS Uyafaneleka kutsi utfole umfundzate we-NSFAS uma usakhamuti saseNingizimu Afrika lesifisa kufundza kumnyaka we-2023 noma uma ngabe uvele sewufundza eyunivesithi yahulumende noma ekolishi le-TVET futsi ube uhambisana naletidzingo letilandzelako: • Ungumuntfu lotfola sondlo se-SASSA. • Umholo wonkhe sewuhlangene wemndeni ungabi ngetulu kwe-R350 000 ngemnyaka.• Uma ungumuntfu lokhu-batekile, umholo wonkhe wemndeni sewuhlangene akufanele ube ngetulu kwe-R600 000 ngemnyaka. • Uma usitjudeni lesicale kufundza eyunivesithi ngembi kwemnyaka we-2018 kantsi umholo wonkhe sewuhlangene wemndeni ungabi ngetulu kwe-R122 000 ngemnyaka.Sikhatsi sekufaka ticelo sitawuvalwa mhla ti-31 Bhimbidvwane 2023.  – SAnews.gov.zaVakashela iwebhusayithi ye-NSFAS ku:  www.nsfas.org.za  kute utfole lolunye lwatiso lolumayelana nalamanye emadokhumenti ladzinge-kako lasekela sicelo sakho nangenchubo yekufaka sicelo.  Kuchumana ne-TVEP, tsintsa Manthada ku: 064 771 5264 noma nge-imeyli:  atj@tvep.org.za.Ichubeka isukela elikhasini le-1