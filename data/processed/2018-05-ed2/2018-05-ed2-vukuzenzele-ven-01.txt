Afrika Tshipembe ḽi na mushumo wa u funza vhaswa

Vho More Matshediso

Minisṱa wa Pfunzo ya Nṱha na Vhu pfumbudzi Vho  Naledi Pandor vha ri Afrika Tshipembe ḽi a kona u swikele la thikhedzo ya masheleni kha vhana vha miṱa i shayaho na ine ya hola masheleni maṱuku vhane vha khou dzhena yuni vesithi na Kholidzhini dza Mishumo ya Zwanḓa (TVET) nga 2018.
Minisṱa Vho Pandor vho ri ndi mushumo wa shango u tikedza miṱa i shayaho na vhane vha sa kone u ḓiitela.
Vho vha vha tshi khou amba kha mushumo wa u ḓivhadza vhoramafhungo he vha bvisela khagala maano a u ṋekedza pfunzo dza mahala kha zwii miswa zwa nṱha zwa pfunzo zwa Afrika Tshipembe.
Minisṱa Vho Pandor vho khwa ṱhisedza zwa uri muvhuso wo vhetshela thungo mashelelni nyengedzedzwa a R7.166 biḽioni u lambedza pfunzo ya vhana vha bvaho kha miṱa i shayaho na ine ya hola masheleni maṱuku vhane vha khou dzhena yunivesithi na Kholidzhini dza Mishumo ya Zwanḓa (TVET) ṋaṅwaha.
Minisṱa Vho Pandor vho khwa ṱhisedza uri R4.581 biḽioni yo vhetshelwa thungo u itela matshudeni vha yunivesithi vhane vha swikelela ṱhoḓea nahone R2.585 biḽioni ndi ya matshudeni vha khoḽidzhi dza TVET.
Nga 2017 muvhuso wo ḓivhadza uri pfunzo dza nṱha dzi ḓo vha dza mahala kha matshudeni vha shayaho na vhane vha bva miṱani ine miholo ya ṅwaha yo ṱanganyiswa ya vha  fhasi ha R350 000.
Matshudeni vha thusiwa nga kha tshikimu tsha  bazari yo engedzedzwaho ine dzhena vhudzuloni ha tshikimu tsha bazari i sa badeliho zwoṱhe tshe tsha ṋekedzwa nga  Tshikimu  tsha Thikhedzo ya Masheleni kha Matshudeni tsha Lushaka (NSFAS).  “Mukovhe wa mutheo u yaho kha NSFAS wa u tikedza matshudeni vha shayaho na vha bvaho kha miṱa  i holaho masheleni maṱuku vhane vha vha yunivesithi na TVET u ḓo engedzwa u bva kha R9.849 biḽioni  nga 2017/18 u ya kha R35.321 biḽioni nga 2020/21.
“Hezwi zwi amba uri hu  na ṱhoḓea ya u khwiṋifhadza kushumele na mveledziso ya sisteme kha NSFAS.  Ngauralo, ro kovhela masheleni a lingana ho R105 miḽioni a u engedzedza kha Muhanga wa Masheleni o Shumiswaho wa Themo ya Vhukati u tikedza NSFAS uri i khwaṱhise na u engedzedza maanḓa a ndaulo ayo,” Minisṱa vho ralo.
Matshudeni vhane vha swike lela thoḓea, kha miṅwaha yoṱhe ya ngudo, vho ḓiṅwaliselaho u wana ṱhanziela dza lushaka (mishumo ya zwanḓa) na mbeka nyamushumo dza Report 191 – kha dzi khoḽidzhi dza TVET dza muvhuso – vha ḓo wana bazari ya u badela mbadelo dza ngudo na dzibugu.
 Nyengedzedzo ya ndambedzo ya 2018/19 i ḓo khwaṱhisedza uri matshudeni vha 458 875 vha wana bazari.Matshudeni vha khoḽidzhi dza TVET vha angenyelwaho kha  50 480, vhane vha swikelela ṱhoḓea dza u endedzwa, vhud zulo na zwiḽiwa, na vhone vha ḓo wana thikhedzo; ngeno hu uri vhaṅwe vha 82 600 vha ḓo wana masheleni a u badela vhuendi ha u ya na u vhuya zwikoloni.
Minisṱa vha ri  mukovhe wa ndambedzo ntswa u lavhelelwa u thusa  kha zwikhala zwi anga nyelwaho kha 83 200 kha  zwa 208 000 (40  phesenthe) zwa matshudeni vhaswa vho thomaho  yunivesithi nga 2018.