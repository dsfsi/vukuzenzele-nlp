Nkayakayo wo nyika Afrika-Dzonga ku twi sisa vumunhu hi vuenti

vukuzenzele unnamed

Hi ti 12 Ndzati 1977, Stephen Bantu Biko u lovele emahlwe ni ka maphorisa ePretoria Central Prison. Ndzhuti wa vumunhu, misinya leyi nga nchumu wa nkoka eka vugi ngiriki bya yena bya lemukiso wa vantima, u aleriwile yona.Hi marito ya qgweta ra  ndyangu, Sir Sydney Kentri dge, ra yena a ku ri “rifu ro vava no lova a ri yexe eme tseni ehenhla ka fuloro ya ribye endzeni ka sele ya khotso”.Ri tshama ri ri karhi ri vanga gome lerikulu endzhaku ka malembe lama hinkwawo ku tsundzuka leswaku Steve Biko a ri na 30 wa malembe ntsena loko a lova. U dlayi wile swa xitshuketani a ha ri ntsongo hi lava a va chava matimba na ntikelo wa mavonelo ya yena ya ku tintshuxa na matshalatshala ya yena yo tata vavanuna na vavasati va vantima hi vutinyungubyisi na ndzhuti wa vumunhu.Eka nkarhi wa vutomi bya yena, a nga kalanga a kota ku vona leswi a swi vula ‘xivandla lexi vanhu vo tala va xilavaka’, ku lemuka vumunhu bya ntiyiso. Ku tsala hi mavonelo lama, u vurile leswi a tivekaka hi swona a ku: Hi ku famba ka nkarhi hi ta kota ku nyika Afrika-Dzonga nyiko leyikulu leyi kotekaka ku twisisa vumunhu hi vuenti.”Loko hi kuma ntshuxeko wa hina hi 1994, hi swi twisisile leswaka mfanelo yo vhota a ku ri xin’wana xa swiphemu swa hina swo kayakayela ndzhuti wa vumunhu.Makumembirhinhungu wa malembe hi ri eka xidemokirasi, hi hlanganile na mitlhontlho yo tala, yo fana na vusweti, ku pfumaleka ka mitirho na ku pfumaleka ka ndzingano. Hikwalaho ka sweswo, hi tala ku hluleka ku vona leswaku hi fike kwihi eka ku tirhisa misinya leyi Vumbiwa ra hina ri simekiweke ehenhla ka yona naswona leswi a swi tshama swi ri eka miehleko na tidyondzo ta Steve Biko.Hi 1977, mfumo wo pfumala ntwela vusiwana wu dlayile un’wana wa varhangeri va tiko ra hina lava a va tshembisa hi ku n’wi tsona swakudya, mati na vutshu nguri lebyi a byi lava hi xihatla hi xivangelo xo mbeyeteriwa hi tihanyi hi maphorisa ya mfumo wa xihlawuhlawu. Endzhaku ka makume mbirhi wa malembe, eka vuahluri bya 1997, Khoto ya Vumbiwa yi vule leswaku ku fikelela timfanelo ta nkoka ta muakatiko un’wana na un’wana no lwela ku fikelela timfanelo ta yena ta ikhonomi i mfungho wa vaaki va xidemokirasi lowu ringetaka ku vuyisa ndzhuti wa vumunhu lowu lahlekeke.EAfrika-Dzonga, eka nkarhi wa sweswi, hi ya emahlweni hi tirha ku fikelela timfanelo ta masungulo ta muAfrika-Dzonga un’wana na un’wana ku endlela leswaku va ta hanya vutomi bya xiyimo xa le henhla byo pfumala vuvabyi, ndlala na ku kayivela swilo leswi va faneleke ku swi kuma.Vulawuri bya xidimokirasi byo landzelelana byi tirhisile tipholisi ku vuyisa ndzhuti wa vumunhu lowu lahlekeke wa vanhu vo tala va tiko leri hi ku nyika dyondzo, nhlayiso wa rihanyo, tindlu na vukorho keri bya nkoka.EAfrika-Dzonga, eka nkarhi wa sweswi, dyondzo ya kahle i mfanelo ya nkoka. Mfumo wu vekisa eka nhluvukiso wa vana lavantsongo, hi ku seketela mivuyelo ya dyondzo ya vaakatiko lavantsongo, no nyika xintshuxo hi minongonoko yo phaka swakudya eswikolweni ku tiyisisa leswaku vandyondzi lavantsongo va fikelela mivuyelo leyi kotekaka. Hi Xikimi xa Mpfuneto wa swa Timali xa Swichudeni xa Rixaka na swipfuno swin’wana swo hambanahambana swa mfumo, magidigidi ya vantshwa va Afrika-Dzonga ku suka eka mindyangu leyi nga na vusiwana va swi kotile ku va madokodela, maqgwetai, va dyondzisi, vativi va sayense, vatshuri na van’wamabindzu.Mfumo wu seketela vaaka tiko va swisiwana na lava nga sirhelelekangiki hi mpfuneto wo hlayisa no antswisa vutomi bya vaaki lowu engeteleriweke no nyika swivandlanene swa mitirho hi ku tirhisa minongonoko yotala ya ku thoriwa ka vanhu.Eka Afrika-Dzonga leyi a yi tshikeleriwile leyi Steve Biko a nga lova eka yona, ntshu nxeko wo vulavula a wu hungutiwile naswona vugi ngiriki bya swa tipoliti a byi vangela ku pfaleriwa kumbe swo tlula swona. EAfrika-Dzonga, eka nkarhi wa sweswi,  vantshwa va malembe yo tani hi ya Steve Biko hambi lavantsongo nyana va le mahlweni ka vugi ngiriki byo lwela swilo leswi va khumbaka, naswona va swi kota ku kondletela handle ko xanisiwa kumbe ku hlongoriwa tikweni. Ntshunxeko wo vula vula no hlangana, mfanelo yo kombisa ku vilela na mfanelo ya ndzingano emahlweni ka nawu swa pfumeleriwa eka vanhu hinkwevo.Tanihi tiko, hi huma ekule mayelana no fikelela ndzhuti wa vumunhu, misinya leyi  Steve Biko a yi vona yi ri ya nkoka. Kambe ka ha ri na swo tala swo swi fikelela.Loko va pfumala ntirho, va  pfumala yindlu, gezikumbe mati ya letindlwini, va pfumala misava, va pfumala swikili kumbe swivandlanene, mamiliyoni ya MaAfrika-Dzonga va ha kayivela vutomi lebyi va byi lavaka no fanela ku va na byona. Hiswona swi endlaka leswaku mfumo wu ri eku tirheni na vatirhisani va wona wa timhaka ta vaaki ku aka ikhonomi leyi katsaka hi nwavo, ku tumbuluxa mitirho, ku pfumelela mabindzu ku hanya no lwisana na vusweti na ndlala.Hi ku tekela nhlokweni ku fambelana ka vutomi na ndzhaka ya Steve Biko, hi tsundzuka xikoxo xa yena xa matimba eka vanhu ku va va va na xiave eka ntshunxeko wa vona. Xikoxo lexi xi na nkoka sweswi ku fana na leswi a xi ri xiswona nkarhi lowu nga hundza.Hi fanele ku languta eka ku lwisana na mitlhontlho ya hina ku fikelela rixaka leri nga ntshuxeka hi ntiyiso no ringana. Hinkwenu hi fanele ku tlanga xiave xa hina hi ku tirhisa timfanelo ta nkoka leti nga eka Vumbiwa ra hina ku aka Afrika-Dzonga yo pfumala vusweti na ndlala, hluvukiso wa le hansi, vugevenga na madzolonga.Tanihileswi Steve Biko a kombeleke, a hi yeni emahlweni hi vurhenha no tiyimisela eku laveni ka hina loku fanaka ka vumunhu bya ntiyiso.
