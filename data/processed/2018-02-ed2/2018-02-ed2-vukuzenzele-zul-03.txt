Buyisa amandla akho, bika ngokunukubezwa

Adele Schormann

Ukuba isisulu soku nukubezwa ngoko cansi noma ukudlwengulwa kuyinto ebu hlungu nethusayo umuntu angabhekana nayo. Ingakho uMbutho wamaPhoyisa waseNingizimu Afrika (i-SAPS) usubeke izinhlelo zokwenza kube lula futhi kuphephe kubantu ukubika lobu bugebengu.
Okhulumela amaphoyisa ase Mpumalanga uColonel Mtsholi Bhembe uthe kubalulekile ukuba umphakathi usebenzisane namaphoyisa futhi ubike lobu bugebengu.
"Njengamaphoyisa, kuwum sebenzi wethu ukudlala indi ma enkulu ukuqinisekisa uku thi ababhebhezeli bayabanjwa futhi izisulu zobugebengu zi sezandleni eziphephile. Sicela ukuba umphakathi uze ubike amacala okudlwengulwa eziteshini zamaphoyisa eziseduzane,” kuqhuba uBhembe.
Izisulu zokunukubezwa kufanele zibike ubugebengu bezocansi emaphoyiseni engakapheli amahora angama-72 kwenzeke ubugebengu.
UBhembe uyalele izisu lu zokudlwengulwa ukuba zifune usizo lokululekwa ngemuva kwezigameko ezithusayo ezibuhlungu.
"Ungazizwa ungcolile futhi ugeze uphindelela futhi usabe ukuphuma. Akukho okungajwayelekile kulokhu futhi nokungaqhelekile. Kufanele ukhumbule ukuthi kunosizo olutholakalayo ukukusiza,” esaqhuba.
I-Greater Rape Intervention Project (i-GRIP) enye yezinhlangano ezisiza izisulu zokudlwengulwa ukuba zihlole Igciwane Lesandulela-ngculazi (i-HIV) neNgculazi (i-Aids) nezinye izifo.
Usonhlalakahle we-GRIP uThandiwe Maseko uthe le nhlangano inakekela izisulu zokudlwengulwa.
"Sihlinzekela ngokunakekela futhi sivumele izisulu zihlale endlini lapho ziqashwe khona zize zikulungele ukukhuluma.
Sinabaluleki abaphambili futhi abanakekelayo kakhulu abalindele ukukusiza,” ngokusho kwakhe.
Libikwa kanjani emaphoyiseni icala lokudlwengulwa:
■ Okokuqala, hamba uye emtholampilo ukuze uhlolwe.
Umbiko uzoba ingxenye yefayele lecala futhi uzosiza amaphoyisa ukubamba umsolwa.
■ Bese uya esiteshini samaphoyisa esiseduze uvule icala. Iphoyisa lizobuza imininingwane eqondene nawe futhi nokukwehlele. Phendula ngokuthembeka futhi uzame ukukhumbula imininingwane eminingi. Kungaba uhlelo olubuhlungu, kodwa imininingwane izosiza uma sekwenziwa uphenyo.  ■ Cela inombolo yokuxhumana nomphenyi, ukuze ukwazi ukuxhumana naye ngeminye imininingwane. Umphenyi uzophinde axhumane nawe uma kudingeka eminye imininingwane. 