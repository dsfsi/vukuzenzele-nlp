

==================================================================================================================

Page:1

HEALTH Vuk’uzenzele3Ḽara 2022 Khanḓiso 2 U BVA UNION BUILDINGSMveledziso Thangeli ya Vhana Vhaṱuku Hu na mishumo i si gathi ya phresidennde i vhuedzaho u fana na u fhedza tshifhinga tsha nga matsheloni na vhana vhaṱuku. Zwenezwino ndo dzhenela vhuṱambo ha u vulwa ha Little Flower ine ya vha senthara ya Mveledziso Thangelo ya Vhana Vhaṱuku (ECD) ngei Bizana vunḓuni ḽa Kapa Vhubvaḓuvha, he nda fhedza tshifhinga  ndi na vhaṅwe vhara ngaphanḓa vha matshelo vha shango ḽashu, ndi tshi khou vha vhalela na u vha thetshelesa.Senthara iyi yo fhaṱwa zwenezwino nga vha Impande South Africa ḽine ḽa vha dzangano ḽa mvele dziso nga kha thikhedzo ya Nelson Mandela Foundation.Ndo kwamea vhukuma nga vhuḓikumedzeli ha vhashumi vha senthara kha u tikedza vhadzulapo na vhana vhavho. Vho mmbudza uri maḓuvhani a kale vhashumi vha senthara vho vha vha tshi konḓelwa hani u wana miholo yavho fhedzi vha tshi ḓi ḓa mushumoni. Vho dovha hafhu vha mmbudza zwauri naho miṱa ya vha i tshi khou balelwa u badela mbadelo ya ṅwana ine ndi R20, vhana a vha humiswi. Vhuḓikumedzeli ha vhashumi sentharani ya ECD ndi ha ndeme vhukuma ngauri senthara dza mveledziso thangeli ya vhana vhaṱuku dzi na vhuḓifhinduleli vhuhulu kha mveledziso ya lushaka lwashu. Senthara hedzi dzi a wanala kha kusi, ḓorobo na kha ḓorobo khulwane iṅwe na iṅwe kha shango. Vhunzhi hadzo dzo thomiwa nga vhafumakadzi zwitshavhani hu u itela u tikedza vhabebi vha ṱoḓaho vhana vhavho vha tshi ṱhogomelwa musi vhe mishumoni. Vhunzhi ha senthara idzi dzo thoma sa khireshe na fhethu ha u ṱhogomela vhana. Vhunzhi hadzo dzo aluwa vhukuma na u engedzea u itela u ṱanganya kharikhuḽamu ya ngudo dza mutheo kha tshumelo dzavho.Sa muvhuso, ro dzhia mushumo wa u khwinisa tshiimo tsha ndondolo khathihi na u ita uri zwiko zwi vhe hone ri tshi itela uri senthara dza ECD dzi tshimbidze mishumo yo teaho kha vhana vhaṱuku u itela u vha lugisela pfunzo dza zwikoloni. Nga ṅwedzi wa Lambamai 2022, ro khunyeledza matshimbidzele a mashumele a ECD u bva kha Muhasho wa Mveledziso ya zwa Matshilisano zwa ya fhasi ha ndangulo ya Muhasho wa Pfunzo ya Mutheo. Izwi ndi u itela u ṱumanya mvele dziso thangeli ya vhana vhaṱuku na kharikhuḽamu ya zwikoloni na u ṋetshedza pfumbudzo, pfunzo na mveledziso kha vhashumi vha senthara dza ECD u mona na shango.Ngauri vhugudisi uvhu ha zwa mutheo vhu ha ndeme kha u bvelela ha ṅwana miṅwaha i tshi ya phanḓa, Mulayotibe wa Khwiniso ya Milayo ya Pfunzo ya Mutheo une zwa zwino u Phalamenndeni malugana na u dzinginya zwauri zwi vhe khombekhombe uri vhana vhoṱhe vha vhe kha ECD lwa miṅwaha mivhili musi vha sa athu dzhena Gireidi 1. Ndi kha tshiimo hetshi hune vhana vha tea u funzwa, u guda nga kha u tamba nahone vha ṋewe zwiḽiwa luthihi kha ḓuvha. Senthara dza mveledziso thangeli ya vhana vhaṱuku a dzi sokou lugisela vhadzulapo vha shango ḽashu vha murole muṱuku uri vha bvelele zwikoloni; dzi dovha hafhu dza vha tshiko tsha ndeme tsha vhubindu dzi na vhusika mishumo. Senthara idzi ndi tshipiḓa tsha ndeme kha ikonomi ya ndondolo. Dzi bveledza matshilo, nga maanḓa kha vhafumakadzi, dzi shela mulenzhe kha u sika mishumo zwi tshavhani zwinzhi.Musi dwadze ḽa COVID-19 ḽo ṱaha, Senthara dza ECD dzo kwamea vhukuma. Zwiimiswa zwe zwa vha zwo ḓitika nga mbadelo dza tshikolo uri tshumelo yazwo i tshimbile zwo vha zwi tshi khou ku ndelwa u badela vhashumi vhazwo, nahone vhabebi vhanzhi vhe vha fhelelwa nga mishumo vho vha vha tshi khou kundelwa u isa vhana vhavho. U fhindula izwi, muvhuso wo thoma Tshikwama tsha Ndiliso tsha Ṱhuṱhuwedza Mushumo tsha ECD u itela u thusa senthara dza ECD dze dza xelelwa nga mbuelo nga ṅwambo wa dwadze hu tshi itelwa uri dzi vusulusee.U lugisela vhadzulapo vhashu vha murole muṱuku nga zwishumiswa zwine vha ṱoḓa uri vha bvelele kha vhutshilo ndi vhuḓifhinduleli hune ri tea u vhu hwala roṱhe. Ri tea u isa phanḓa u ita zwoṱhe zwine ra kona, sa muvhuso, sekithara dza phuraivete na madzangano a mveledziso, u itela u tikedza mveledziso thangeli ya vhana vhaṱuku.Nga kha tshumelo dza ndeme nnzhi dzine ya ṋetshedza, hu nga vha u funza vhana vhashu, u ṋetshedza ndondolo ya vhana kha vha vhabebi vha shumaho kana u sikela zwikhala vhabindudzi, ECD i shela mulenzhe nga huhulu kha tswikelo ya vhunzhi ha zwipikwa zwashu zwa mveledziso.Saizwi ikonomi ya ndondolo i tshi tshimbidzeswa nga vhafumakadzi, thikhe dzo iyo i ya kule kha zwa u thusa vhafumakadzi, nga maanḓa kha zwitshavha zwi shayaho, uri zwi kone u ḓiimisa nga zwoṱhe na u tsireledzea kha sia ḽa masheleni.Vhana vhaṱuku kha senthara idzi ndi vhone murafho u no khou tevhela wa vhathu vha Afrika Tshipembe vhane vha tea u tshila vha swikela nungo dzavho dzoṱhe sa vhadzulapo vha re na vhuḓifhinduleli, vha konaho nahone vha maimo a nṱha.Vha tea u kona u swikela miloro yavho u itela uri roṱhe ri swikele muloro washu roṱhe wa lushaka lwo vhofholowaho, lu bvelelaho nahone lwo takalaho.
 v(ECD) yo fara khoṋo ya vhumatshelo hashu