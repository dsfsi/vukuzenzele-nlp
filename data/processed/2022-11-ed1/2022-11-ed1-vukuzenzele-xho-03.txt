Isigidi somsebenzi kunye namathuba okuziphilisa, kwaye sisaqhuba nezibalo

vukuzenzele unnamed

Kwisithuba esinga phantsi nje kwemi nyaka emibini egqi thileyo, sasungula iNkqubo kaMongameli yoVuselelo lweNgqesho ngelokudala imisebenzi kunye nokuxha sa iindlela zokuphila njenge nxalenye yokuxhasa uku vuselelwa koqoqosho emva kobhubhani we-COVID-19.INkqubo kaMongameli yoVuselelo lweNgqesho isanda kufikelela kwinqanaba lesigidi sabathathi-nxaxheba nabaxha mli ukususela oko yathi yasu ngulwa.Le mpumelelo isisiphumo seenzame zentsebenziswa no kurhulumente wonke nakuluntu ngokubanzi, kuba ndakanywa icandelo labucala, imibutho esekwe kuluntu kunye nabanye abathathi-nkxaxheba abaninzi.Le nkqubo inegalelo ekuda lweni kwemisebenzi ngelixa uqoqosho luthatha ixesha ukuvuka nokudala imisebenzi ngokomlinganiselo esiwudingayo.Njengoko sithe gqolo sicenga ukukhula koqoqosho ukuze sinikezele ngemisebenzi endilisekileyo nezinzileyo nekwinqanaba eliphezulu kakhulu, sizakube siqhubeka nokwakhela phezu kwempumelelo yeNkqubo yoVuselelo lweNgqesho kaMongameli kwaye sandise namaphiko okufikelela kwayo le nkqubo. Kusafuneka kakhulu ukuxhasa iindlela zokubuyela kwakhona kwemisebenzi, kuba kaloku imisebenzi iyakwazi ukuphucula uqoqosho ngeendlela ezibalulekileyo.Kwimeko apho ukungabikho kwamava omsebenzi kungumqobo omkhulu ome phambi kwamathuba okufumana umsebenzi, ezi nkqubo zibonelela ngamava omsebenzi akumgangatho ophezulu.Kweyona nkqubo inkulu exhaswa lolu vuselelo, umzekelo, baphantse babe ngama-600 000 abantu abatsha abafakwe njengabancedisi beetitshala kwizikolo ezinga phezu kwama-22 000 kwii mbombo zonke zelizwe. Abaphathi bezikolo, ootitshala nabanye abathathi-nxaxheba bonke bayavumelana ukuba igalelo labancedisi betitshala liyiphuculile imeko yemfundo ezikolweni.Abantu abaninzi abazisebenzayo bazibhaqa sele iphazamisekile indlela yabo yokuphila ngenxa yalo bhubhani. Icandelo lobugcisa lachaphazeleka kakubi kakhu lu. Kweli candelo ke, abantu banikwa inkxaso ukuze  bakwazi ukuzidalela imi -sebenzi kunye neyabanye abantu. Ngoku iifilimu, umculo kunye nemidlalo eveliswayo eqongeni iyakwazi ukwenza ingeniso eyongezelelekileyo esuka ekuthengisweni kwamalungelo, amatikiti kunye neentlawulo. Konke oku kube negalelo ekukhuleni kweli candelo.
Le Nkqubo kaMongameli yoVuselelo lweNgqesho ikwaxhase nokuphila kwabantu okuzinzileyo. Nga phezulu kwe-140 000 yama fama alima ukutya afumene iivawutsha zemveliso uwa nceda ukuba aqalise kwa khona, kwaye andise imveliso emva kokuba ephazanyiswe yi-COVID-19.Omnye wabaxhamli abanja lo nguPhindile Ngcoya (36) wase-Richmond KwaZulu-Natal. Ungomnye wamalungu alishumi omasibambisane wokufama kosapho, uthi ivawutsha ayifumeneyo yance da lo masibambisane omtsha ukuba uphinde uphile kwa khona kwaye ubenengeniso. Le Nkqubo kaMongameli yoVuselelo lweNgqesho ikwaxhasa abafundi abaphumelele imfundo yezidanga, ibonelela ngamathuba engqesho kubongi, abathweswe izidanga zesayensi, amagcisa kunye nabanye ke. Zidyunivesithi ezingamashu mi amabini anesithandathu ezincedisa ekufumaneleni imisebenzi abafundi abaphumeleleyo nabangaphangeliyo kwimisebenzi ehambelana noko bakufundeleyo. ISebe lezeNzululwazi nokuSungulwa Kwezinto Ezintsha livelise uluhlu lweenkqubo zenzululwazi ezenzelwe abahlali, ezifana ne-Duzi uMngeni Conservation Trust, esele iqeshe ulutsha lwasekuhlaleni njenge-Enviro-Champs ukuze luxhobise uluntu ngolwazi lokubuyisela kwisimo sangaphambili imithombo yamanzi yasekuhlaleni. Enye inkqubo yeli sebe inceda oosomashishini ekuphuhliseni izindululo zokucela ukushishina kuqoqosho oluvelisa imveliso ekhupha umoya ococekileyo.Iinkqubo zokuqeshwa koluntu nazo zinempembelelo entle ngqo kuluntu kuba zidala umsebenzi ukuze kulungelwe abantu bonke. Ngokubhekisele kule Nkqubo kaMongameli yoVuselelo lweNgqesho, singabandakanya ukuphucula ukufunda ezikolweni, ukuphuculwa kwamatyotyombe, ukuxhasa amaxhoba obundlobongela obusekelwe kwisini, ukulondolozwa kwendalo kunye nokusungulwa kwezinto ezintsha kusetyenziswa inkunkuma ehlaziyiweyo.INkqubo kaMongameli yoVuselelo lweNgqesho yaphehlelelwa ukuphendula kwingxaki yentswela-ngqesho eye yenziwa nzulu linxeba lobhubhani we-COVID-19. Nangona ubhubhane sele uthomalele, kodwa yona intswela-ngqesho isekwiqondo eliphezulu.Ingeniso efunyenwe kwii nkqubo zikaMongameli zoVuselelo lweNgqesho ibe yinkuthazo kuqoqosho lwamashishini amancinane nakumashishini angekho sikweni nakuqoqosho lwase khaya nakwilizwe liphela. Oku kungokuba kaloku abancedisi beetitshala abaqeshwe eMgu ngundlovu imivuzo yabo bayichitha kwalapha eMgu ngundlovu. Kananjalo kuya fana nakwi-Putsonderwater.Endaweni ‘yokugqithiselwa’ imali iphinde inikwe ngqo izandla zoluntu oluyidinga kakhulu. Ithi ke lento imali ke ijikeleza kwalapha ekuhlaleni kwaye ‘yonyusa’ uqoqosho ngokubanzi.Yiyo loo nto le nkqubo siyibiza ngokuba yinkuthazo, kuba uqoqosho luphela luxhamla kunye noluntu ngokubanzi.Ngale Nkqubo yoVuselelo lweNgqesho kaMongameli, siye savula amandla ombane, ukuzinikela, ubuchule bokuyila, ukusungula izinto ezintsha kunye namathuba. Kule nkqubo ke sakha uluntu olusebenzayo.Bangaphezu kwesigidi abantu abaye baxhamla ngokuthe ngqo. Abantu abaninzi ingakumbi, kwiintsapho kunye noluntu lwabo baxhamlileyo, baye baziva impembelelo ezintle zenkuthazo nohlumo zale nkqubo.Umsebenzi wethu ngoku kukwandisa kunye nokwenza nzulu impembelelo entle yalo msebenzi.Ngenxa yale Nkqubo kaMongameli yoVuselelo lweNgqesho, ngoku sinamakhulu amawaka abantu abanamava omsebenzi abalulekileyo. Uninzi lwaba bantu kulula ukubafumana ngoku ngena kwiqonga le-SAYouth.mobi.Simemelela oosomashishini ukuba baqeshe olu lutsha lunamava omsebenzi abasa nda kuwafumana njengoko luphuma kwezi nkqubo. Kwakuba abaqeshi bebone le Nkqubo kaMongameli yokuvuselela uqoqosho noku khulisa imisebenzi bayibona njengendawo yokufumana italente eselula, siya kukwazi ukuqonda nokubona amandla apheleleyo eli nyathelo litsha nelinempumelelo engaka.
 