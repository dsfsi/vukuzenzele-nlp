

==================================================================================================================

Page:2

2018 Sentrale Aansoekklaringskantoor (SAKK)

Wat is die Sentrale Aansoek- klaringskantoor (SAKK)?
Die Sentrale Aansoekklaringskantoor, wat SAKK (CACH in Engels) genoem word, is 'n tydelike maatreël wat deur die Departement van Hoër Onderwys en Opleiding ingestel is om voornemende studente te help wat die Naskoolse Onderwys- en Opleidingstelsel (NOOS) wil betree, maar dalk in die posisie is waar hulle:
Betyds by die instansie van hulle keuse aansoek gedoen het, maar hulle aansoek is afgekeur en dit is nou te laat om elders aansoek te doen.
Voornemende aansoekers wat nie aansoek gedoen het nie omdat hulle weens hulle Graad 11-uitslae nie aan die toegangsvereistes voldoen het nie, maar dat hulle Graad 12-uitslae wel aan die toegangsvereistes voldoen.
Om een of ander rede nie betyds aansoek gedoen het nie of glad nie aansoek gedoen het nie.
Geen idee het wat om na matriek te studeer nie.
ŉ Idee het wat om na matriek te studeer, maar nie seker is of die studiekeuse die regte loopbaan vir hulle is nie.

Dienste wat deur die SAKK gebied word
Aansoeke vir NOOS-leergeleenthede, bv by universiteite, universiteite
van tegnologie, tegniese- en beroepsonderwys en opleidingskolleges (TVET) en sektoronderwys- en opleidingsowerhede (SETAS).
Inligting oor ﬁnansiële steun (NSFH).
Loopbaanontwikkelingsdienste (voorligting, inligting, raad en loopbaanbeplanning/-inligting oor befondsings- en ﬁnansieringsopsies).
Steun vir ambagsmanne (Nasionale Ontwikkelingsentrum vir Ambagsmanne).

Die SAKK se dienste begin op
3 Januarie 2018, kort voordat die NSS-eksamenuitslae vrygestel word
en sal tot aan die einde van Februarie 2018 beskikbaar wees.

Hoe werk die SAKK?
Fase 1: Studente wat nie toelating gekry het tot die instansies waar hulle aansoek gedoen het nie, of wat op soek is na NOOS- leergeleenthede, kan die SAKK kontak deur hul tolvrye nommer (0800 356 635), die webtuiste (www.dhet.gov.za) of deur ŉ standaard SMS (SMS naam en ID na 49200) of hulle kan aanlyn registreer.
Studente kan ook hul Facebook-blad, wat
CACH_SA is, besoek vir meer inligting.

Fase 2: ’n Agent sal die voornemende student kosteloos terugskakel vanaf die kontaksentrum en alle versoekte besonderhede op die SAKK-databasis
aanteken. Dit sal die aansoeker se gekose studierigting en die provinsie waar hy of sy wil studeer, aandui.

Fase 3: Die aansoeker se persoonlike besonderhede en matriekuitslae sal bevestig word en outomaties aan hoër onderwysinstansies vir moontlike toegang
en plasing, gestuur word.
Fase 4: Die SAKK-diens sal die leerder se inligting nagaan en aan die instansies wat plek beskikbaar het, stuur. Instansies waar daar plek is en waar aansoekers aan die vereistes voldoen, sal aansoekers dan direk kontak.

Neem kennis
Die SAKK kan nie aan enige aansoeker toelating om te studeer waarborg nie.
Die SAKK kan nie bepaal wanneer die instansies die aansoeker vir moontlike plasing sal kontak nie.

Hoe help die SAKK aansoekers wat nie seker is wat hulle wil studeer nie of diegene wat nie aan die vereistes voldoen om die NOOS-stelsel te betree nie?
Die SAKK-diens werk ook saam met die Nasionale Loopbaanontwikkelingsdienste (CDS in Engels) wat help om omvattende loopbaaninligting en raad oor die volgende te verskaf:
Loopbane en leerbane
Vakkeuse
Inligting oor hereksamens
Matriekopgradering
Studiegeleenthede wat deur die NOOS- stelsel aangebied word
Befondsings- en ﬁnansieringsopsies (NSFH-inligting)
Inligting oor aansoekprosesse en sluitingsdatums
Aansoek- en registrasiedatums in die tweede semester.
Enigiemand wat in die dienste wat deur die CDS gebied word belangstel, kan die CDS-hulplyn deur die volgende kanale kontak:
SMS jou vraag of stuur ŉ ‘please call me’
na 072 204 5056, of
Skakel 086 999 0123, ŉ oproepdeellyn, van Maandag tot Vrydag tussen 8:00 vm. en 4:30 nm.
Stuur ŉ e-pos aan
careerhelp@dhet.gov.za
Besoek ons kantoor by Francis Baardstraat 123, Pretoria.
Besoek Facebook by
www.facebook.com/careerhelp, of
Besoek Twitter by
www.twitter.com/rsacareerhelp.

Befondsingsgeleenthede deur die regering
Daar is verskillende befondsingsgeleenthede beskikbaar vir studie by hoëronderwys- instansies, aangebied deur: die Funza Lushaka Beursskema, die Nasionale Studente Finansiële Hulpskema (NSFH), die Plattelandse Onderwystoegangsprogram, die Departement van Maatskaplike Ontwikkeling, die Departement van Wetenskap en Tegnologie en die Departement van Gesondheid.

Wie behoort aansoek te doen vir finansiële steun?
Suid-Afrikaanse leerders wat by hoëronderwysinstansies wil studeer word uitgenooi om die ﬁnansiële steunkantoor by die instansie van hulle keuse te besoek.
