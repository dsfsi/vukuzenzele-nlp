Merero Ya BatjhaVuk’uzenzele Ka lebaka la Lenaneo la Ho Kenya Batjha Mosebetsing la NYDA Londiwe Mbatsane o se a sebetsa jwale.
Phupu Kgatiso 2Ho nehelana batjha bahlokang mesebetsi tshepoLEKALA LA MMUSO le shebanang le ho lwantshana le diphephetso tse tobaneng le batjha ba naha le tsamaisa mananeo a mmalwa a ikemiseditseng ho nehela batjha monyetla wa ho itwanela.
Ho lwantshana le phephetso ya batjha ya ho hloka mosebetsiSilusapho NyandaLondiwe Mbatsane, eo e leng mokwetlisi wa boitsebelo wa mokgatlo o sa etseng phaello wa Grassroot Soccer , o ne a sa kgone ho fumana mosebetsi ka nako ya dilemo tse pedi pele Kemedi ya Lekgotla la Ntshetsopele la Batjha (NYDA) e mo atolosetsa monyetla wa mosebetsi.
Motjha enwa ya dilemo tse 24 o itse ka ho mo thusa ho fumana mosebetsi, NYDA e kgonne ho mo thusa ho thusa mme wa hae ya sa sebetseng.
Mbatsane, ka mora ho utlwela ka lenaneo la NYDA la ho kenya batjha mesebetsing ho motswalle wa hae, o ile a imeila CV ya hae le setiﬁ  keiti sa materiki lekgotleng lena. Moahi enwa wa Hazyview o itse o rometse ditokomane tsa hae maqalong a selemo sena ka Pherekgong mme mafelong a Hlakola, ke ha a qala mosebetsing wa hae o motjha.
“Ke ile ka romela CV ya ka le setiﬁ  keiti sa ka sa materiki empa ke ne ke tshaba hore ha ba tlo ntetsetsa hobane ba ne ba batla motho ya nang le lengolo la materiki mme ke ne ke ena le mangolo a tlatsetso a mang a dithuto tse phahameng,” o rialo.
A kenyeletsa Diploma  ya Human Resources  ho tswa StanfordInternational College  le la Diploma ya Business Management  ho tswa Tshwane South TVET College, ao e leng hore bobedi ha a ka a mo thusa ho fumana mosebetsi pele NYDA e kena dipakeng.
Lenaneo la ho kenya batjha mesebetsing le ikemiseditse ho hokahantsha batjha ba nang le boitsebelo le ba senang boitsebelo, ba dilemo tse sa feteng 35, le mesebetsi dikgwebong tse nang le dikgeo tsa mesebetsi.
Lenaneo lena le boela le thusa batjha ho fumana boitsebelo bo hlokehang ka lenaneo la boikwetliso ba ho itokisetsa mosebetsi. Lenaneo lena le totobatsa ho kwetlisa batjha ba senang boitsebelo mabapi le mmaraka wa mosebetsi.
Batjha ba tlameha ho sebedisa menyetla ena e nehelwang ke NYDA, ho rialo Mbatsane. NYDA e na le mananeo a mmalwa a shebaneng le ho kenya batjha ba batlang mesebetsi dikgeong tsa mesebetsi tse tshwanetseng. A kenyeletsa Pearson Job Seekers Opportunity  mmoho le Lenaneo la Ditshebeletso tsa Naha tsa Batjha.
Batjha ba nang le kgahleho ya ho nka karolo mananeong ana ba ka romela di-CV tsa bona ho NYDA ka imeile kapa ba di isa dikantorong tsa NYDA.
Lekgotla lena le tla boloka dintlha tsa batho ba batlang mesebetsi direkotong tsa lona pele le ba batlela bahiri ba batlanang le boitsebelo ba bona bo itseng .vIkopantshe le NYDA ka ho letsetsa 0800 52 52 52 kapa ka ho romela imeile ho info@nyda.gov.za.
Dale HesMokgatlo o sebetsanang le batjha wa Lulaway o shebane haholoholo le phephetso ya batjha ya ho hloka mosebetsi ka mora hore o bebofatse phumano ya mesebetsi le menyetla ya borupellwa ho batjha ba fetang 30 000.
Ka ho sebedisana mmoho le mmuso, mekgatlo e sa etseng phaello le lekala la poraefete, Lulaway e thehile ditse tsa mesebetsi tse fetang 200 diprofenseng tse robong kaofela.
Mane Bellville, Leano la Ntshetsopele ya Tshebetso la Lulaway – le tshehetswang ka matlole ke Toropo ya Motse Kapa – le tsamaisa lenaneo la boikwetliso la dilemo tse tharo ho thusa batjha ba batlang ho itokisetsa lefatshe la mosebetsi.
Ho tloha ka 2011, mokgatlo ona o ngodisitse batjha ba fetang 516 149 sesiung sa batho ba batlang mesebetsi, o kwetlisitse ba 5 472 le ho kenya ba 2 968 mesebetsing ya meshwelella, ho tloha ho mesebetsi ya tsamaiso, ho ya ho ya kakaretso, tshireletso, thekiso le tshebetso ya ditse tsa boikopantsho.
E mong ya unneng molemo ke Beauty Mnxulu (26), ya dulang lekeisheneng la Khayelitsha. Ka mora dilemo tse nne tse telele a ntse a sokola ho fumana mosebetsi, Mnxulu o ile a ingodisa lenaneong la ho itokisetsa mosebetsi. Ha jwale o sebetsa kemeding ya kgiro ya Fidelity.
“Ha ke ne ke ya boikwetlisong ba mosebetsi, seno e ne eka toro ya ka e ya phethahala hobane batho ba neng ba re kwetlisa ba ne ba re kwetlisa ka lerato. Ke ile ka tseba hore bo tla nthusa ho fumana mosebetsi mme e se kgale, ke ile ka fumana mosebetsi. Ke kopana le batho ba fapaneng letsatsi le letsatsi; batho ba sokolang ho fumana mosebetsi empa ke ikemiseditse ho ba thusa. Ka lebaka la seo ke ileng ka se rutwa ke batho ba Lulaway, ke etsa mosebetsi wa ka ka lerato mme ke rata seo ke se etsang,” ho rialo Mnxulu.
Moahi e mong hape wa Khayelitsha, Zikhona Yeko (24) le yena o ile a sokola ho fumana mosebetsi empa ka mora ho nka karolo lenaneong, o se a sebetsa jwalo ka moemedi wa dithekiso wa Cell C. “Diphephetso tse ke ileng ka tobana le tsona ke karolo ya katleho ya ka hobane di nkentse ke be matla,” ho rialo Yeko.
Setho sa toropo sa komiti ya majoro ya menyetla ya moruo, James Vos, o itse lenaneo lena ke pale ya katleho e bontshang ka mokgwa oo ho sebedisana le balekane ho ka hlolang diphephetso tsa ho hloka mosebetsi .vBatjha ba batlang ho ingodisa le Lulaway ba ka iketsetsa profaele ya motheo ho https://www.lulaway.
