Uhlelo lokuhlomisa izisulu lubuyisa ithemba

Owen Mngadi 

UHlelo lwase-Thohoya ndou Lokuhlomisa Izisulu (i-TVEP) luhlose ukubuyisa ithemba nokuzithemba kubulungiswa ngemizamo yalo enzulu ehlose ekusizeni labo abasinde kudlame olubhekiswe kwabobulili obuthile (i-GBV) kanye nokudlwengulwa ngokubahli nzeka ngezinsizakalo zesimo sengqondo nezenhlalo.I-TVEP eyasungulwa e-Limpopo eminyakeni engama-20 eyedlule, isebenza esibhedlela sase-Tshilidzini nase-Donald Fraser ngapha nsi koMasipala Wendawo i-Thulamela. IBamba loMqondisi wayo u-Fhatuwani Manthada uthi lolu hlelo luhlose ukugcizelela ukungahambisani neze nokuhlaselwa ngokwezocansi, i-GBV kanye nokuhlukunyezwa kwabantwana kubahlali base-Thohoyandou, ngo-kubuka ukuthi la macala ayinsakavukela kule ndawo. Uthi esikhathini esedlule, izibalo zobugebengu bezi jwayele ukubonisa ukuthi ebemaningi amacala oku dlwengula e-Thohoyandou, kodwa i-TVEP isithathe igxathu elikhulu ekuqwashiseni nasekuhlinzekeni ngezinsizakalo zokweluleka ukunqanda lesi sihlava.Njengoba umhlaba uzobe unomkhankaso weZinsuku eziyi-16 Zokulwa Nokuqeda Udlame Olubhekiswe Kwabesifazane Nabantwana kusuka mhla wama-25 kuLwezi kuya mhla we-10 kuZibandlela, u-Manthada uthi uhlelo lolu lugculisekile ngenqubekela-phambili esiyenziwe ekugqugquzeleni abahlali ukuthi bazi ngamalungelo abo futhi babike ngobugebengu. “I-TVEP yamukela izisulu zodlame lwasekhaya ezipha kathi kwama-80 kuya kwi-100 nyanga zonke, ngesikhathi lapho kubikwa amacala angama-45 kuya kwangama-50 okudlwengu lwa nyanga zonke,” kusho u-Manthada. Izikhungo ezinezinsizakalo eziningi zalolu hlelo zinike zela ngochungechunge lwezinsizakalo kwizisulu, okubandakanya ukufinye lela kusizo lwezomthetho, ukuvikelwa kwezisulu kwizigilamkhuba, ukuqa shwa kwamacala enkanto lo, ukwelulekwa kanye nokuhlonyiswa ngokuthu thukiswa kwamakhono, lokho okunika izisulu ithuba lokuqala kabusha. U-Manthada ubeke wathi i-TVEP isebenzisana noPhiko Lwamaphoyisa aseNingizimu Afrika, uMnyango Wezempilo kanye noMnyango Wezokuthuthukiswa Komphakathi ukugwema ukuhlukumezeka kwesibili kwezisulu ngesikhathi kuvulwa icala. “Emacaleni okudlwengulwa, abasebenzi bezempilo kanye namaphoyisa beza ezikhu ngweni ze-TVEP ukuzosiza izisulu ukuthi zivulele amacala abadlwenguli babo futhi, babanikeze nosizo lokubeluleka ngokwengqondo,” kusho yena.I-TVEP ihlalisa izisulu  izinsuku eziyi-14, kodwa-ke, lolo hlelo lungalulwa emacaleni abandakanya umndeni wonke noma abantwana. “Sinophiko oluhlomisa abantu olubamba izingxoxo 
zomphakathi futhi lufundi se abantu ngamalungelo abo. Sisebenzela abahlali abangaphezu kwesigidi esisodwa base-Thohoyandou nezindawo eziseduzane. Si kwazile ukubuyisa ithemba futhi manje abantu sebeya buthemba ubulungiswa ngenxa yobudlelwane bethu namaphoyisa,” kusho yena. I-TVEP isidale amathuba omsebenzi kubantu abangama-44 abasebenza eminyangweni eyahluka hlukene efana nowezimali, owabasebenzi kanye nowokuhlola.Ngaphandle kokuthola uxhasomali oluqhubekayo lwezi-R90 000 njalo ngekota olusuka eMnyangweni Wezokuthuthukiswa Komphakathi, i-TVEP yathinteka kakhulu ngenxa ye-COVID-19 njengoba abaxhasi abaningi bahoxa, lokho okwashaya kabi izinqubo zokusebenza zenhlangano.Nokho, iSikhwama Esibhekele Udlame Olubhekiswe kwabobulili Obuthile Nokubulawa Kwabesifazane (i-GBVF), esethulwa nguMongameli u-Cyril Ramaphosa, kanye neForamu Yamazwe Ngamazwe Yabesifazane eNingizimu Afrika kanye nababambi qhaza emphakathini ngoNhlolanja kulo nyaka, silusizile lolu hlelo. I-TVEP yayiphakathi kweqoqo lokuqala lezinhlangano ezilwisana ne-GBVF, ezathola uxhasomali. Ngesamba sezigidi eziyi-R128 esaqoqwa ngeminikelo yomkhakha ozimele, uxhaso lwemikhakha eyahluka hlukene, iSikhwama se-GBVF sizosiza futhi seseke ukuqaliswa koHlelo Lweqhingakusebenza Lukazwelonke lwe-GBVF. I-TVEP yatshelwe izi R250 000 kulo nyaka esi kuwo futhi izothola olunye uxhasomali ngowezi-2023.U-Manthada uthi uxhaso-mali lwenze ukuthi i-TVEP ikwazi ukufinyelela kwizisulu eziningi kanye nokugcina inhlangano isebenza. U-Murendeni Vhengani (26) owasinda nowatakulwa i-TVEP kowayeyisoka lakhe elalimhlukumeza. Uchithe izinyanga ezingama-46 kanye nendodakazi enemi nyaka emine esikhungweni.  Isikhungo samusiza ukuthi avulele owayeyisoka lakhe icala kanye nokufaka isicelo somyalelo wokuvikeleka. Isoka lisahamba ukuqulwa kwecala.“Bangamukela ngezandla ezithokomele emva kokuhlupheka iminyaka eminingi. Ngazizwa ngiphephile. Sengibuyelwe ukuzethemba kwami,” kusho yena.  Usihlalo weSikhwama se-GBVF, uDkt Judy Dlamini, uthe uxhasomali lwezinhlangano eziyi-108 izicelo zazo eziphumelele luyaqhubeka. Imininingwane mayelana nehlandla elilandelayo lokufakwa kwezicelo izotholakala maduze kwiwebhusayithi yeSikhwama se-GBVF ku: https://gbvf.org.za/.  
