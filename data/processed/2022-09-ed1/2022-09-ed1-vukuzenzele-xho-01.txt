Ukutya kwesiZulu kubeke indawo yokutyela yaseKapa emephini

Owen Mngadi

 Ngokubonakalisa ukuzingca ngelifa lakhe ngokutya kwesintu, umpheki uMma-batho Molefe ubeke ivenkile yakhe yokutyela, i-Emazulwini, kwimephu yehlabathi emva kokuba ibandaka-nyiwe kuluhlu lwe50 Next. Olu luhlu lunika amagama angama-50 abona bapheki abanikisa umdla kakhulu kwihlabathi, nabanakho ukuba ngenye imini babe kuluhlu oludumileyo lweHlabathi lweeNdawo zoKutyela ezingama-50 eziGqwesileyo.  UMolefe (27) usungule indawo yakhe yokutyela yale mihla yesiZulu eKapa e-V&A Waterfront’s Makers Landing ngo-2020, emva kokuba ephulukene no-msebenzi wakhe ngenxa yeCOVID-19  kwishishini lokutyela.  Uthi ukutya kwakhe kukhuthazwe kukukhulela kwakhe KwaZulu-Natal apho umakhulu wakhe wayebaphekela khona ukutya kwesintu. Ukholelwa ukuba oku kumsebenzele kwaye kwamnceda ukuba agqame kakhulu kunabanye kolu khuphiswano lwe-50 Next.
  UMolefe uthi i-Emazulwini, itsale umdla kubemi boMzantsi Afrika kunye nakubatyeleli bamazwe ngamazwe abanomdla wokungcamla ukutya kwakhe okukhuthazwe sisintu samaZulu. IMakers Landing, liziko lokutya kunye nenkcubeko yase-Mzantsi Afrika, yeyona ndawo ifanelekileyo kuye, uqhubeke watsho.  I-Emazulwini inemenyu equlathe ukutya okusixhenxe, netshintshayo qho kutshintsha ixesha lonyaka. Ukutya kukaMo-lefe kuphakwa kakuhle kakhulu, kuquka ukutya okufana neSijingi – isidudu sethanga, ithanga eligcadi-weyo, ijeli yepesika kunye ne-ayisikrimu yebhotolo emdaka; Isibindi necha-kalaka – isibindi senkomo esifakwe ibhotolo, ilentile etyheli nechakalaka kunye nomhluzi wetswele; kunye neQanda, Isibindi noshatini – i-tartlet  enetumata eyo-jiweyo, isibindi senkukhu kunye nekhrimu yeqanda enomqwayito.  “Xa ufika eKapa, useno-kungafumani mbonakalo yokwenyani yokuba uMzantsi Afrika ulilizwe elinjani, ngoko ke ndiye ndagqiba kwelokuba ndihlale ndinyanisekile kum ngokokutya kwesintu ndibonise abakhenkethi izinto esizityayo. Ndiye ndizixelela qho kusasa ukuba ndibalisa ibali lam; kunye nendlela endikwazi ngayo ukutya kwesiZulu. Ndiyathemba ukuba abantu bakwamkela nge-hlobo okululo. Sinethemba lokuphakamisa ukutya okuqhelekileyo sikwenze okugqwesileyo. IKapa linabemi abohlukeneyo, ngaphandle kwabakhenkethi bamazwe ngamazwe; bonke baye bafunde ngo-kutya kwesiZulu,” utshilo uMolefe.  Iindawo zokutyela ezingama-50 Eziphuma Phambili kwiHlabathi Ibiyindlela kaMolefe yokwenza ukutya kwesintu kube kokwangoku nokuthe kwamnika indawo kuluhlu lwe50 Next , noluthi qho ngonyaka lubhiyoze abantu abangama-50 abangaphantsi kweminyaka engama-35 nabathi babe nefuthe 
kwezokutya kwihlabathi liphela. Olu khuphiswano lwenza ukuba aba bapheki baselula nabakrelekrele babonise ukupheka kwabo kwihlabathi.UMolefe uzimase umsitho wamawonga kweyeSili-mela e-Bilbao, e-Spain, kwaye uthi ibilusuku olukhuthazayo noluneengxoxo nabanye abathandi bokutya.“Ndibe nethamsanqa lokufumana abantu abasuka kwilizwe lonke kunye nabaneminyaka eyahlukeneyo ubudala ukuba bazokonwabela ukutya kwethu. Abantu baqala ngolugweba ulusu (amalungu angaphakathi esilwanyana atyiwayo) kwaye ndifuna ukubabo-nisa ukuba uyipheka kakuhle, inokunambitheka nje kamnandi njengayo nayiphi na enye inyama. Ndikwafuna ukukhuthaza ukutyiwa kwesilwanyana usukela empumlweni uya kutsho emsileni, ukulwela indlela ezinzileyo yoku-tya,” utshilo uMolefe.Ekuqaleni kwalo nyaka, I-Emazulwini iphinde yaphumelela iwonga leAfrican Restaurant of the Year kumaLuxe Restaurant Awards esine nabanjwa rhoqo ngonyaka.
ISicwangciso so KwaKha ngo kuTsha kunye nokuVuselelwa koQoqosho I-Emazulwini iqeshe abantu abane kwaye uMolefe unezicwangciso zokukhulisa ishishini lakhe. Uthi ubutyebi belifa loMzantsi Afrika ngoyena ndoqo wokutsala aba khenkethi kweli.Njengenxalenye yeSi cwangciso soKwakha ngokuTsha kunye nokuVuselelwa koQoqosho, urhulumente uchonge icandelo lezokhenketho njengenye yemimandla ebalulekileyo yongenelelo kunye noyena mqhubi ungundoqo wokuvuselela uqoqosho.ISebe lezoKhenketho, icandelo labucala kunye nabanye abachaphazele-kayo baye basebenzisana ukuphuhlisa iSicwangciso sokuVuselela iCandelo lezoKhenketho, esiza kunceda ukwenza  intsebenziswano phakathi kukarhulumente kunye namashishini ukuqinisekisa ukuphuculwa indlela yokuphathwa kwaba tyeleli. Oku kuya kwe nziwa ngokwaziswa kwee-visas , ukukhuthaza ukhuseleko lwabakhe nkethi kunye nokwenza lula ukuba abo bamkela abakhenkethi bafumane iimpepha-mvume. 