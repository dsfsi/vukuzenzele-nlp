Uthando lukaNgaleka lokulima imifino lwamqhubela ebhizinisini

Hlengiwe Ngobese

Ngesikhathi uNto- mbifikile Ngaleka eqala ukutshala 
imifino egcekeni lakhe wayengazi ukuthi ngelinye ilanga uzoba nebhizinisi lezolimo elithengisela izi- tolo zendawo kanye nezi- nhlelo zokupha abafundi ukudla ezikoleni.
UNgaleka (oneminya- ka yobudala engama-67) ngowaKwaXolo ePort Shepstone, esifundazweni saKwaZulu-Natali.
Ulima isipinashi, iklabishi, izaqathi, utamatisi, u-anya- nisi, ubhontshisi kanye nobhanana. Ibhizinisi lakhe liphumelele umklomelo wokhiqiza imifino ehamba phambili ngowezi-2016 ngesikhathi semiklomelo ye-Female Entrepreneurs Awards Yomnyango Wezoli- mo waKwaZulu-Natali.
UNgaleka uthe ngesikhathi
eqala ukutshala imifino, wayefuna ukusiza umndeni wakhe ukuthi uthole imi- funo kodwa le ntshisekelo
yakhe yamqhubela ebhizi- nisini. Useqashe nabantu besifazane ababili bendawo abasebenza epulazini lakhe. “Okwamanje ngitshala imifino yami emhlabeni ongamahekthare amabili kodwa awanele. Abantu bafuna imifino yami ngoba angisebenzisi umanyolo ona- makhemikhali ngisebenzisa umquba ovela ezibayeni,” kusho yena.
UNgaleka, owayenguthi-
sha, uthi waba nothando lwezolimo ngesikhathi esasebenza njengothisha eGcilima Primary.
“Bengibuya esikoleni bese ngiya emasimini. Ngangikuthanda kakhulu ukudla ukudla okunempi- lo. Ngesikhathi sengithatha umhlalaphansi into kuphela engangifuna ukuyenza uku- lima ngesikhathi engangi- ngenzi lutho ngaso”.
“Ngaqala ngesipinashi,
iklabishi kanye no-beetroot ngase ngiyokudayisa emtho- lampilo wendawo. Ngangi- buya uphele wonke umkhi- qizo wami nsuku zonke.
Lokhu kwangigqugquzela ukuthi ngitshale nakakhu- lu,” kusho yena.
UNgaleka uchaza ukuthi ukutshala imifino kunezi- nselele zako.
“Imifino ayithandwa aba- limi abaningi ngoba isimo sezulu kumele sibe sihle. Kumele singabandi noma singashisi kakhulu,” kusho yena.
Ngenzuzo uNgaleka aye- nze ebhizinisini lezolimo usethenge amanye amahe- kthare amathathu omhla- ba lapho ezotshala khona izihlahla zetiye.
“Sengithole nendawo engi- zoyithengisela izihlahla ze- tiye. Izihlahla zetiye zenza owoyela abadingekayo abe- lapha izinkinga zesikhumba ezifana nokuqubuka.”
UNgaleka wakhuthaza abantu besifazane uku- thi abangene kwezolimo ikakhulukazi njengoba kunemihlomulo eminingi.
“Ungakwenza egcekeni lakho bese uyakhula. Umhla- ba ugcwele amathuba aba- ntu besifazane.”