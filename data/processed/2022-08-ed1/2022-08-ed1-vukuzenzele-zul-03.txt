Singakwazi futhi sizosebenza ngamandla ukuqeda ukucinywa kogesi

vukuzenzele unnamed

Emavikini ambalwa edlule, ukucinywa kogesi ngenhloso yokuwonga okumandla kuphazamise umnotho wethu futhi kwadala nobunzima obukhulu kubantu baseNingizimu Afrika.
Izinga lesithupha loku cinywa kogesi kwadalwa ukulahleka kwamamegawathi (ama-MW) angaphezu kwezi-18 000 amandla aphehlwa ugesi ngenxa yokungasebenzi kwezingxenye ezithile kanye nesiteleka esingekho emthethweni sabasebenzi baka-Eskom.Emva kwesikhathi esingaphezu kweshumi leminyaka lokungabi nogesi, abantu baseNingizimu Afrika banelungelo lokuzizwa bediniwe futhi begane unwabu. Ezikha thini ezifana nalesi, kunga bonakala engathi kusekude phambili.Noma kubonakala engathi ukucinywa kogesi kuba nzima kakhulu, iqiniso lithi sesivele siqalile ukuthatha izinyathelo ezibalulekile zokubhekana nokushoda kokuthunyelwa kogesi.Esikubeke eqhulwini ukuletha uzinzo ohlelweni lokusebenza kogesi. Njengoba uhlelo-kusebenza luvuka futhi nokusebenza kwesiphehlimandla kubu yela esimeni, u-Eskom uzokwazi ukunciphisa ukucishwa kogesi kwehlele emazingeni aphansi.Isivumelwano phakathi kuka-Eskom nezinyonyana zabasebenzi sizovumela ukuthi kuqale kulungiswe lokho okumoshakele futhi kuqaliswe nokusebenza kwezingxenye ezengeziwe. Ulayini othumela ugesi osuka e-Cahora Bassa e-Mozambique usulungi siwe, lokho okwengeza ama-600 MW kwisiphe hlimadla, nengxenye i-Unit 6 yase-Medupi nayo iqale ukusebenza ngoMgqibelo, okwengeze amanye ama-720 MW. Ezinye izingxenye kulindeleke ukuthi ziqale ukusebenza, lokho okuzokwehlisa ingcindezi kagesi. Ngasikhathi sinye, abezomthetho basebenza ngokuzikhandla ukubhe kana nokucekelwa phansi, ukwebiwa kanye noku khwabanisa e-Eskom ukuze kuzobhekwana nenkinga edalwa izenzo zalezi zigilamkhuba ohlelweni lukagesi.Ekugcineni, isiphetho ukuthi sidinga ukwengeza umthamo kwisizinda sogesi. Lokhu kuzovulela u-Eskom ithuba lokulu ngisa lokho okonakele futhi aqinisekise ukusebenza kwezinsiza zakhe. Lokhu kuzophinde kwakhe inqolobane ukuze uma izingxenye eziningana  ziyeka ukusebenza ngasikhathi sinye, eminye imithombo kagesi ingasetshenziswa.Esinye sezinyathelo zokuqala engasithatha ngowezi-2018 kwaba ngukuvuselela uhlelo lokuthengwa kogesi ovuselelekayo. Ukwenge za ekuthengweni kwe siphehlimandla esisha ngalolu hlelo, ukwenyuswa komkhawulo wemvume wemiklamo yokukhiqizwa kogesi ube yi-100MW kusho ukuthi abatshalizimali abazimele abadingi imvume yokwakha izi khungo zeziphehlimandla zaleli zinga. Lolu guquko olulula kangaka seluvule intuba enkulu yotshalomali. U-Eskom usebeke indawo eduzane neziteshi zikagesi ezikhona ukuze izosetshe nziselwa imiklamo yogesi ovuselelekayo yabatsha lizimali abazimele. Ukuklanywa kabusha sekuphothuliwe ukwenza ngcono ukusebenza kwezingxenye ze-Medupi Unit 1, 2 kanye no-3 futhi umsebenzi uyaqhubeka ku-Unit-5 no-6.Ngesikhathi lezi zinyathelo zibalulekile futhi zizothela izithelo ezinya ngeni ezizayo, kucacile ukuthi azanele ukuthi zixazulule le nkinga esibhekene nayo.Okwenzeke emavikini ambalwa edlule kubonise ukuthi kufanele ukuthi sisebenze kakhulu futhi ngokuphuthuma.Asikho isizathu esenza ukuba izwe elifana nelethu – elinamakhono, amandla kanye nezinsiza esinazo – kufanele libhekane nokuswelakala kogesi.Emavikini ambalwa edlule, besisebenzisana noNgqongqoshe abafanelekile kanye nezikhulu eziphezulu kuchungechunge lwezinyathelo ezengeziwe ukuze sizoqhubela phambili yonke imizamo yokukhulisa ukuthunyelwa kogesi. Umyalezo ucace bha: lesi akusiso isikhathi sokudlala. Kumele sisukume ngokuzethemba ukuze sizoqeda ngokucinywa kogesi.Ngesikhathi izinyathelo esesizithathile zizogcina ukuthunyelwa kogesi ngokuthembekile futhi kungambi eqolo esikhathini esizayo, besibheka ukuthi yiziphi ezinye izinyathelo esingazithatha manje uku sondeza leli phupho eduze.Maduze nje sizophothula umsebenzi oneminini ngwane egcwele kanye nezingxoxo ezidingekayo ukuphothula lezi zinyathelo. Sizobe-ke, maduze nje, sesikwazi ukumemezela uchungechunge lwezinyathelo ezizosiholela kwinqubekelaphambili ngokushesha ekulweni nokucishwa kogesi. Azikho izisombululo ezilula kule nkinga yethu yogesi. Kodwa sizinikele futhi sizimisele ukuhlola zonke izindlela futhi sisebenzise lonke ithuba ukuqinisekisa ukuthi siphehla ugesi owanele ukuhlangabezana nezidingo zezwe lakithi.