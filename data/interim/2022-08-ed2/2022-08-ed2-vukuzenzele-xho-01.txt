

==================================================================================================================

Page:2

HEALTH Vukâ€™uzenzele3EyeThupha 2022 Ushicilelo 2 ISUKA KWIZAKHIWO ZOMDIBANISONgoku kufuneka sithathe amanyathelo sikunye ukuze siphelise ubundlobongela obujoliswe kwabasetyhiniIbe sisiqalo esibi kwi Nyanga yaBasetyhini.
Siphinde sakhunju zwa ngenkohlakalo embi egqubayo kwisizwe sakuthi. Kwinyanga ephelileyo, iqela lamadoda nabasetyhini ababefota ividiyo yomculo kumgodi ongasasetyenziswayo kufutshane ne-Krugersdorp baye bahlaselwa nga bahlaseli abaxhobileyo abathi badlwengula aba basetyhini abasibhozo.
Ezi zenzo zoyikekayo zenkohlakalo ziyindelelo kwilungelo labasetyhini nakumantombazana ukuba bahlale kwaye basebenze ngokukhululekileyo nango kukhuselekileyo.
Ngelixa belandela abarhanelwa kolu lwa phulo-mthetho, iNkonzo yaMapolisa oMzantsi Afrika kufuneka inike ingqwalasela ngoko nangoko kwiinkxalabo zabahlali base-West Village, apho kwenzeke khona esi sehlo, abathi bangcungcu thekiswe ngamaqela emi gulukudu exhobileyo kulo mmandla.
Abadlwenguli abafane langa kuhlala nabantu.
Sihlaba ikhwelo kuluntu ukuba lusebenzisane namapolisa ukuqinisekisa ukuba aba baphuli-mthetho bayabanjwa kwaye batshu tshiswe. Abantu bakuthi akufuneki bakhusele abaphuli-mthetho abahlala phakathi kwabo.
Kuhlala kukho umntu owaziyo into kwiindawo zethu, oyivileyo into okanye okhe wayibona into ethile. Ingxaki kukuba uninzi lwethu lukhetha ukuthula kuba umenzi wobubi engumhlobo, eli qabane okanye engumntu osebenza naye.  Okanye soyika nje ukwenziwa amaxhoba. Kubalulekile ukukhumbula ukuba zonke iinkcukacha eziyimfihlo ezifunyenwe liziko loqha gamshelwano leSAPS Crime Stop  ziphathwa ngemfihlo.
Ndihlaba ikhwelo kuye nabani na onolwazi ngolu lwaphulo-mthetho ukuba axele kwabasemagunyeni ukuze babanjwe abenzi bobubi.
Xa kujongwa ubungaka nani bale ngxaki kwilizwe lethu, akusekho ukuphepha uxanduva lokuxela izenzo zolwaphulo-mthetho lokwabelana ngesondo.
Ngokomthetho omtsha okhoyo ngoku sonke sinoxanduva ngoko mthetho, ukongeza kweli lokuvakalelwa kwethu njengabantu, lokuchaza kwabasemagunyeni xa sinolwazi, urhano okanye sikrokrela ukuba ityala lokuxhatshazwa ngo kwesondo olenziwe kumntu osesichengeni.  Ngoku kukwaphulo umthetho ukungaxeli kwabasemagunyeni ityala lokuxhatshazwa ngokwe sondo komnye umntu.
Lo mthetho uyinxalenye yeminye emithathu endithe ndayityikitya ekuqaleni kwalo nyaka eqinisa idabi lokulwa ubundlobongela obusekelwe kwisini kwaye unika inkxaso nokhuseleko olukhulu kumaxhoba.
Phakathi kwezinye izinto, imithetho yandisa umda weRejista yeSizwe yabaPhuli-mthetho Bokuxhaphaza nge Sondo, yomeleza inkqubo yokuhlola, kwaye yazisa iindidi ezongezelelweyo zamatyala okuxhaphaza ngokwesondo.
Iinkqubo ziyaqhubeka ukuze le mithetho isebenze.
Oku kuquka uqeqesho lwabatshutshisi kunye noomantyi, ukukhutshwa kwemiyalelo ngebheyile kuwo onke amagosa e-SAPS, nokuhlaziya amaphepha okubeka ityala ukuze aquke nezi ntlobo zintsha zamatyala.
Sizimisele ukuba zonke ezintsika zibekhona ukuze ii-arhente zeli zogcinomthetho kunye neenkundla zibenokuphanda kwaye zitshutshise ngempumelelo enkulu ubundlobongela obusekelwe kwisini.
Ubundlobongela obu sekelwe kwisini kunye nokubulawa kwabasetyhini yingxaki enzulu yentlalo.
Akwanelanga ukuba abenzi bobubi babanjwe, balaliswe eziseleni, bafu nyaniswe benetyaka baze bagwetywe.
Kufuneka sisebenzisane ukulwa ezi zinto ziphe mbelela ubundlobongela obusekelwe kwisini kwii ndawo esihlala kuzo, kuquka iingcinga kunye nezenzo ezikhokelisa phambili iimfuno zama doda.
Ukuphelisa ubundlobo ngela obusekelwe kwisini kufuna ukuba sisebenze kunye njengabantu.
Oku kuthetha ukukhu thaza iingcinga ezintle malunga nokulingana ngo kwesini kwiindawo esihlala kuzo, kwiindawo zethu zonqulo nakumakhaya  ethu.  Njengamadoda, kufuneka sibonise uku nganyamezeli kwethu ucalucalulo ngokwesini, umkhuba wokukhoke lisa phambili iimfuno zamadoda kunye nobu ndlobongela obusekelwe kwisini kwindlela esi phatha ngayo amaqa bane ethu, oogxa bethu, oomama, oodade kunye neentombi zethu.
Nokuba kungabantu ngabanye, yimibutho, ngamashishini okanye abaqeshi, kufuneka sibe yinxalenye yeenzame zesizwe ngazo zonke iindlela esinokuba nazo, nokuba kukuvolontiya kwindawo yokuhlala, sixhasa amaqonga amapo lisa asekuhlaleni okanye sizibandakanye namaphulo okufundisa ezikolweni zethu.
Kanye njengokuba ubu ndlobongela obusekelwe kwisini buyingxaki yesizwe sonke, bukwaluxanduva lesizwesonke ukubuphelisa ngokupheleyo.
Sesiqalisile, kodwa nje ngoko ulwaphulo-mthetho olubi e-Krugersdorp lusi khumbuza, kufuneka senze okuninzi kwaye kufuneka sisebenze ngokungxami sekileyo nangokuzimisela okukhulu.  v