I-Driving Ambitions ifundzisa bantfu labakhubatekile kushayela

vukuzenzele unnamed

Bantfu labakhubatekile bavamise kuba ne bumatima bekutfola ematfuba lafananako nala babo labanemitimba lenga kakhubateki.
Kunye kwaloku kufundza kushayela imoto. Kepha luhle lo lolungakavami lwenhlanga no i-QuadPara Association of South Africa (i-QASA) selu fundzise bantfu laba-120 labakhubatekile kushayela timo to letakhiwe tafanela tidzingo tabo, labange-80 balabantfu sebawatfolile emalayisensi abo ekushayela.
"Bantfu labakhubatekile bahlala njalo babukene netinsayeya letinkhulu kakhulu nekuhamba baye lapho bafuna kuya khona, ikakhulu ngoba abakwati kuse bentisa tigitjelwa temmango letinyenti. Besifuna kuyisombulula lenkinga futsi, lokuba luleke kakhulu, kwenta bantfu kutsi bakhone kucasheka,” kwasho Sikhulu Lesiphakeme (i-CEO) saka-QASA Ari Seirlis naye lokhubateke sicu semtimba sangentasi.  Loku bekunguyona nshiseke lo lechuba luhlelo lwe-Driving Ambitions, lolwasungulwa nga-2013. I-QASA yahlangana nenkampani yaka-Avis lecashisa ngetimoto yakhulumisa na nayo ngekufundzisa bantfu labakhubatekile kutsi bakwati kushayela timoto letakhiwe ta fanela tidzingo tabo.
“I-Avis yasivisisa lesidzingo, yaphindze futsi yakubona kubaluleka kwabo njengoba nje bacashisa ngetimoto letishayelwa ngetandla kuphela. Bavu ma kusinikelela ngetimoto tetfu tekucala kutsi tisetjentiselwe kufundzisa kushayela," kwasho Seirlis.  Kufaka ticelo tekuba kulo luhlelo kuvulelwe bantfu labakhubateke imikhono nemi lente kanye nalabo labakhu bateke sicu semtimba sangentasi lasebavele banawo emalayise-nsi ekufundzela kushayela.  “Bahlolwa bodokotela labe laphana ngekukwentisa umse benti lotsite (maoccupational therapist) kwenta siciniseko se kutsi bayakhona yini kunyakata masinyane futsi kalula nekutsi futsi bayakhona yini kushayela ngetilawuli letentiwe tafane la tidzingo tabo ngaphandle kwekuba sesimeni lesiyingoti.
Kubese-ke kwentiwa luhlolo lwekuncuma kufaneleka kusi twa ngetimali kute kutfolakale kutsi ingabe bangakhona ku lukhokhela malini loluhlelo, bese kutsi-ke lena lenye imali yekuphelelisela bayayikhokhelwa," kwachaza Seirlis.
Bahlanganyeli baneluchunge chunge lolugcwele lwetifundvo tekufundza kushayela, kute kube ngulapho sebaku lungele kutsi sebangenta luhlolo lwabo. Lomunye lowachuba kahle kakhulu kuloluhlelo lwe-QA SA nguCarol Khoza, lowatfola ingoti yemoto eminyakeni lemibili leyendlulile. Lengoti yamshiya akhubateke sicu sem timba sangentasi.
“Tigitjelwa temmango taba yintfo lengasiyo lekahle kimi.
Ngikhumbula ngalesinye sikhatsi ngagibela itekisi, bangibelisa futsi bashiya sihlalo sami semasondvo ngaphandle kute kutsi bagcwalise itekisi," kwasho Khoza.
Ngekwesekelwa yi-Driving Ambitions, Khoza wafezekisa liphupho lakhe lekutfola ilayi -sensi yekushayela.
“Ngiyayibonga i-QASA  ngekungibuyisela inkhululeko yami, kutimela kanye nekutetsemba kwami.”