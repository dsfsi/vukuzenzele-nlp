Ukuvuselelwa Kwe-N3 Kuzuzisa AmaSewula 

Owen Mngadi 

UMduduzi Jijana umnikazi weHlangano eThuthukisa abaNtu abaKhubazekileko, engenye yamakhampani azuzako sikhuluma nje ngemali emaBhiliyoni ama-R26 ngokuvuselelwa kukathelawalisa wendlela i-N3 ehlangana ne-Pietermaritzburg ne-Durban eKwaZulu-Natala.Iphrojekthi le, eyenganyelwe yi-Ejensi yokwAkhiwa kweeNdlela yeliZweloke (i-Sanral SOC Limited), iqinisekisa ukuthi abosomabhizinisi  abanjengoJijana abazuzi kwaphela kodwana bavulela nabanye amathuba wemise-benzi. UJijana, onokukhubazeka, uthi ikhampani yakhe ifakela amatshwayo weendlela phakathi kwe-Hilton ne-Pietermaritzburg. Uqatjhe abantu abali-13 godu uthi iphrojekthi le itjhugulule namaphilo wabo. “Njengabantu abanokukhubazeka, sitjengisile ukuthi siyakghona. Asisathembeli kusibonelelo sezehlalakuhle kwaphela. Senza umsebenzi wamambala,” kwatjho uJijana.UmPhathi weHlelo i-Sanral N3 u-Tsepo Matekane uthi ikhampani yakhe iqinisekise ukuthi ama-30% womsebenzi wabelwe amakhampani wendawo anekghono lokwenza imisebenzi ethileko. Lokhu kwavulela amabhizinisi amancani welutjha amathuba amanengi, newabantu abadinywa amathuba ngaphambilini newabomma. “Kunamabhizinisi ali-108 angamancani, aphakathi namakhulu asebenzako njenganje kumaphrojekthi ahlukahlukeneko,” ngokutjho kwakhe.UNokuthula Zondi we-Ingqalabutho Yamalinda Multipurpose Trading wanikelwa ikontraka yokuletha iqulwani nokufakela amapha yiphi wamanzi. Uthi ikhampani yakhe yaqatjha abasebenzi abane kghono ababunane, ekubalwa hlangana nabo abatjhayeli. UZondi ungezelele ngokuthi abomma banekghono njengamadoda godu ikhampani yakhe izenzele igama emsebenzini lo. Wangezelela ngokuthi, “Sizwisisa ukuqakatheka kwesikhathi ngakho siyaphumelela ukuqeda umsebenzi ngeenkhathi esibekelwe zona ukuqinisekisa ukuthi iphrojekthi ikhamba ngefanelo. Sithabela ithubeli godu sithemba ukuthi kusazokuvela amanye ukuze ikhampani yethu ikhule ukuya ngokwamazinga wezokwakha”.
Amaphrojekthi Karhulumende Aqakathekileko Welizweloke U-Matekane uthi ukuthuthukiswa kwe-Durban-Free State-Gauteng Logistics and Industrial Corridor kubekelwe isabelomali esilinganiselwa kumaBhiliyoni ama-R26 begodu ingenye yamaphrojekthi karhulumende aqakathekileko welizweloke nahlanganisiweko. Yaziwa ngokuthi yi-SIP2.Ekupheleni kwayo iphrojekthi le, i-N3 izakube seyibanzi, inemizila emine namkha emihlanu ngehlangothini linye, godu neempambanandlela ezikulu zizokutjhugululwa ukwenza ngcono ukutjhelela komjeje weenkoloyi. Isigaba se-N3 esithintekako besolo eminyakeni edlulileko sinesiminyaminya seenkoloyi, khulukhulu ngeenkhathi zesiminyaminya ngombana inengi lamatrogo athwala ipahla asuka edoyelweni leenkepe le-Durban 
lisebenzi sa indlela enguthelawalisa ukuya e-Gauteng nakezinye iimfunda ezimaphakathi nelizwe. Sele kube neengo zi ezinengi ezibangelwa batjhayeli bamatrogo wemithwalo ngokungatjheji kwabo emajikeni anobungozi. “Ngaphandle kokufumana ipengu yesiminya minya esithuwelelekwesi ngokwenza ubulula boku khamba kweenkoloyi lokha nakungezelelwa imizila, ukwenziwa ngcono kwe-N3 kuzokuletha ukuphepha. Amajika anobungozi azokulungiswa. Iimpambanandlela ezingakaphephi zizokuhlelwa kabutjha”, kwalathisa u-Matekane.I-Sanral inikele amakontra ka amathathu ekoteni yokugcina yomnyaka wee-2021, umsebenzi wokwakha wathoma hlangana kukaTjhirhweni noSihla bantangana. Iingaba ezilungiswako njenganje  libanga lamakhilomitha ali-19 ukusuka e-Cato Ridge ukuya e-Dardanelles, edume ngokuthi yi-Umlaas Road; isigaba samakhilomitha ama-26.6 ukusuka epambanandlela ye-Dardanelles Interchange ukufika e-Lynnfield Park; nebanga elimakhilomitha ama-30 elisuka e-Lynnfield Park ukuya epambanandlela iAshburton Interchange. U-Matekane uhlathulule ngokuthi i-SIP2 izokuqinisa umzila weenthuthi hlangana namabubulo amakhulu weSewula Afrika, kuthuthuke ukungena emazikweni we-Durban wokuthumela newokungenisa ipahla  nokwenza kusebenzeke ngcono khulu kilomzila.  Ungezelele ngokuthi Iphrojekthi le iyingcenye yomTlamo wokuThuthukiswa kweliZweloke (i-NDP) wee-2030 neQhinga eliKhulu lokulawula iinThuthi leliZweloke lomnyaka wee-2050 elisekela iHlelo lokwAkha kabuTjha nokuVuselela umNotho (i-ERRP).Ukufikela gadesi urhulumende unqophe ukuThuthukisa ihlelo leenthuthi elikhambisana neendingo zamambala zabantu beSewula Afrika nokutjheja abantu abanganamali eyaneleko lokha nabanama khambo.U-Matekane uthi ukuvuselela lokhu kuzokuthatha iminyaka ebunane ukuya kelitjhumi  godu bazokuzama ukuthi ukuvalwa kweendlela kungabi ngokuphazamisa amakhambo khulu. Ungezelele ngokuthi abakhamba ngeenkoloyi bazokubikelwa njalonjalo ngokuriyada eendleleni begodu iimphathimandla zendlela zaKwaZulu-Natala zizokusiza ngokulawula ukukhamba kweenkoloyi endleleni.I-Sanral ikhombela abatjhayeli bona bathobele yoke imithetho yendlela bebayelele namatshwayo abekiweko, behlise ibelo nabatjhidela iindawo ekusetjenzwa kizo begodu bacabangele abanye abasebenzisi beendlela.