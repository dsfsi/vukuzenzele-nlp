

==================================================================================================================

Page:3

HEALTH Vuk’uzenzele3Hukuri 2022 Nkandziyiso 1 KU SUKA EUNION BUILDINGSMiliyoni ya mikateko ya Mitirho na Ehansi ka malembe mambirhi lama nga hundza, hi simeke Nhlohlotelo wa Mitirho wa Presidente ku tumbuluxa mitirho ni ku seketela tindlela to tihanyisa tanihi xiphemu xo seketela mpfuxelelo wa ikhonomi hi vuntshwa kusuka eka ntungu wa COVID-19.Nhlohlotelo wa Mitirho wa Presidente wa ha ku fikelela xiyimo xa nkoka xa miliyoni yin’we ya vatekaxiave kusukela loko wu sunguriwile.Ku humelela loku i mbuyelo wa matshalatshala ya ntirhisano eka mfumo hinkwawo na vaaki hi ku angarhela, ku katsa na swiyenge swo ka ri nga ri swa mfumo, mihlangano leyi simekiweke eka vaaki na swin’wana swotala.Nongonoko wu hoxa xandla eka ku tumbuluxiwa ka mitirho loko ikhonomi yi teka nkarhi ku vuyelela no tumbuluxa mitirho hi mpimo lowu hi wu lavaka.Loko hi ri karhi hi landzelela ku kula ka ikhonomi ku tisa mitirho leyi xiximekaka no va kona nkarhi wo leha hi mpimo lowukulu swinene, hi ta ya emahlweni hi aka eka ku humelela ka Nhlohlotelo wa Mitirho wa Presidente na ku ndlandlamuxa ku fikelela ka wona. Wa ha laveka swinene ku tatisela ku pfuxetiwa ka makete wa mitirho. Wu tlhela wu seketela ku pfuxetiwa ka ikhonomi hi tindlela ta nkoka.Eka xiyimo lexi ku pfumaleka ka ntokoto wa ntirho ku nga xirhalanganyi lexikulu xo kuma ntirho, minongonoko leyi yi nyika ntokoto wa ntirho wa xiyimo xa le henhla.Eka nongonoko lowukulu swinene lowu seketeriwaka hi xihlohloteri, xikombiso, kwalomu ka 600 000 wa vantshwa va vekiwile tanihi vapfuni va le swikolweni eka swikolo swo tlula 22 000 ekhonweni yin’wana ni yin’wana ya tiko. Vufambisi bya swikolo, vadyondzisi na vatekaxiave van’wana hinkwavo va pfumela leswaku ku hoxa xandla ka vapfuni va le swikolweni ku antswisile ndhawu yo dyondza eswikolweni.Vanhu votala lava titirhelaka va kume tindlela ta vona to tihanyisa ti kavanyetiwile hi ntungu. Xiyenge xa vutumbuluxi xi khumbekile ngopfu. Eka xiyenge lexi, nseketelo wu nyikiwile vanhu ku tumbuluxa mitirho ya vona na ya vanhu van’wana. Tifilimi, vuyimbeleri na mitlangu leyi humesiweke sweswi ya swi kota ku endla mali yin’wana kusuka eka ku xavisiwa ka timfanelo, mathikithi na mali ya tihakelo ta vutshila. Hi nkwaswo leswi swi vile leswi hoxaka xandla eka ku kula ka sekithara.Nhlohlotelo wa Mitirho wa Presidente wu tlhele wu seketela tindlela to tihanyisa leti tiyiselaka nkarhi wo leha. Ku tlula 140 000 van’wamapurasi lavatsongo va amukele tivhochara ta switirhisiwa swa vuhumelerisi ku va pfuna ku tlhela va sungula ni ku ndla ndlamuxa swikumiwa endzhaku ka nkavenyeto wa COVID-19.Un’wana wa vavuyeriwa votano i Phindile Ngcoya wa malembe ya 36 wa le Richmond eKwaZulu-Natal. Hi un’wana wa swirho swa khume swa ndyangu wa bindzu ra vurimi naswona u vula leswaku vhochara leyi a yi amukeleke yi pfune bindzu lerintshwa ku pona ni ku vuyeriwa. Nhlohlotelo wa Mitirho wa Presidente wu tlhela wu seketela mathwasana, hi ku nyika mikateko eka vuongori, ma thwasana ya sayense, vatirhi va mavoko na yin’wana. Makumembirhitse vu wa tiyunivhesiti ti le ku pfuneni ku thola mathwasana lama nga riki na mitirho eka mitirho leyi fambelanaka na vuthwaseri bya vona.Ndzawulo ya Sayense na Vutumbuluxi yi tivise minongonoko yo hambana ya sayense ya vaaki leyi nga na vutumbuluxi, tanihi Duzi uMngeni Conservation Trust, leyi tholaka vantshwa va le mugangeni tanihi Enviro-Champs ku nyika vaakindhawu matimba yo pfuxeta swihlovo swa mati swa le mugangeni. Nongonoko wun’wana wa ndzawulo wu pfuna van’wamabindzu ku tumbuluxa swiringanyeto swa mabindzu eka ikhonomi ya rihlaza.Minongonoko ya mitirho ya mfumo yi tlhela yi va na nkucetelo lowunene wo kongoma eka vaakindhawu hikuva yi tumbuluxa ntirho wo pfuna hinkwavo. Eka mhaka ya Nhlohlotelo wa Mitirho wa Presidente, leswi swi katsa ku antswisa dyondzo eswiko lweni, ku antswisa vutshamo lebyi nga riki enawini, ku seketela lava poneke madzo longa lama simekiweke eka rimbewu, nhlayiso wa mbango na vutumbuluxi byo vuyelerisa malakatsa.Nhlohlotelo wa Mitirho wa Presidente wu sunguriwile ku hlamula eka xiphiqo xa ku pfumaleka ka mitirho lexi nga nyanyisiwa hi ntungu wa COVID-19. Hambileswi ntungu wu nga vaka wu hungutekile, ku pfumaleka ka mitirho a ku hungutekanga.Miholo leyi kumiweke eka minongonoko ya Nhlohlotelo wa Mitirho wa Presidente yi vile ku tlakusa ikhonomi eka mabindzu lamatsongo na mabindzu lama nga riki ya ximfumo eka tiikhonomi ta le migangeni etikweni hinkwaro. Vapfuni va le swikolweni lava thoriweke eUmgungundlovu va tirhisa miholo ya vona eUmgungundlovu. Swi tano ni le Putsonderwater.Ematshan’wini ya mbuyelo wo ‘khulukela ehansi’, mali yi vekiwa hi ku kongoma emavokweni ya vaakindhawu lava yi lavaka ngopfu. Mali yoleyo yi tlhela yi fambafamba laha mugangeni naswona yi ‘khulukela ehenhla’ eka ikhonomi hi ku angarhela.Hikwalaho  hi yi vitanaka xihlohloteri, hikuva ikhonomi hinkwayo ya vuyeriwa kun’we na vaaki.Hi ku tirhisa Nhlohlotelo wa Mitirho wa Presidente, hi pfule matimba, ku tinyiketela, vutumbuluxi, vusunguri na mikateko. Eka endlelo leri, hi le ku akeni ka rixaka leri tirhaka.Vanhu vo tlula miliyoni va vuyeriwile hi ku kongoma. Vanhu vo tala swinene, emi ndyangwini na miganga ya vatekaxiave, va twe nkucetelo wa Xihlohloteri.Ntirho wa hina sweswi i ku ndlandlamuxa no dzikisa mbuyelo wa ntirho lowu.Hikwalaho ka Nhlohlotelo wa Mitirho wa Presidente, sweswi hi na madzana ya magidi ya vanhu lava nga na ntokoto wa ntirho wa nkoka. Vunyingi bya vanhu lava swa olova ku va kuma hi ku tirhisa pulatifomo ya SAYouth.mobi.Hi kombela mabindzu ku thola vantshwa lava va nga na ntokoto wa ntirho lowuntshwa lowu va wu kumeke loko va huma eka minongonoko leyi.Loko vathori va vona Nhlohlotelo wa Vantshwa wa Presidente tanihi ndhawu yo kuma titalenta ta vantshwa, kutani hi ta kota ku lemuka vuswikoti lebyi heleleke bya vutumbuluxi lebyi na ku sungula loku humeleleke swinene.
 vtindlela to tihanyisa, na ku hlayela