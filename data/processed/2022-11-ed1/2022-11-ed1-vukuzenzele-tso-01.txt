Nongonoko wo Nyika Vaxanisiwa Matimba wu vuyisela ntshembo

Owen Mngadi

Thohoyandou Victim Empowerment Programme  (TVEP) yi lwela ku vuyisela ntshembo na ku titshemba eka sisiteme ya vululami hi ku tirhisa migingiriko ya wona yo tika leyi kongomisiweke eka ku pfuna vaponi va madzolonga lama simekiweke eka rimbe wu (GBV) na ku pfinyiwa hi ku va nyika vukorhokeri bya swa miehleketo. TVEP yi simekiwile eLimpopo ku tlula 20 wa malembe lama nga hundza, yi tirha eswibedlhele swa Tshilidzini na Donald Fraser ehansi ka Masipala wa Muganga wa Thulamela. Mufambisi wa yona wo khomela, Fhatuwani Manthada, u vula leswaku nongonoko lowu wu kongomisa eka ku nghenisa vonelo ra ku nga tiyiseli ku xanisiwa hi swa masangu, GBV na ku xanisiwa ka vana eka vaaki va Thoho yandou, loko hi languta mhaka ya leswaku milandzu leyi yi tele eka ndhawu liya.U vula leswaku eka nkarhi lowu nga hundza, tinhlayo ta vugevenga a ti tala ku kombisa leswaku a ku ri na milandzu yo tala ya ku pfinya eThoho yandou, kambe TVEP yi teke magoza lamakulu yo tlakusa vutivi na ku nyika vukorhokeri bya vutsundzuxi bya ku vaviseka ku sivela ntungu lowu. Tanihi leswi misava yi nga ta va yi ri karhi yi languta pfhumba ra 16 wa Masiku ya Vutirheli bya ku nga vi na Madzolonga eka Vavasati na Vana ku sukela hi ti25 Hukuri ku fika hi ti10 N’wendzamhala, Manthada u vula leswaku nongonoko wu enerisekile hi ku humelela loku endliweke hi ku hlohlotela vaaki ku twisisa timfanelo ta vona na ku vika vugevenga. “TVEP yi amukela vaxanisiwa va madzolonga ya le mindyangwini va le xikarhi ka 80 na 100 n’hweti ni n’hweti, kasi ku vikiwa milandzu ya ku pfinyiwa ya 45 ku ya eka 50 n’hweti ni n’hweti,” ku vula Manthada.Tisenthara ta nongonoko leti nyikaka vukorhokeri byo hambanahambana eka vaxanisiwa, ku katsa na mfikelelo wa mpfuneto wa swa nawu, nsirhelelo wa vaxanisiwa eka vaendli va swiendlo, ku veka tihlo eka milandzu ya khoto, vutsundzuxi na ku nyikiwa matimba hi ku tirhisa nhluvukiso wa vuswikoti, hi ndlela yoleyo swi nyika vaxanisiwa masungulo lamantshwa.Manthada u vula leswaku TVEP yi tirhisana swinene na Vukorhokeri bya Maphorisa ya Afrika-Dzonga, Ndzawulo ya Rihanyo na Ndzawulo ya Nhluvukiso wa Vanhu ku sivela ku vaviseka ka vumbirhi ka vaxanisiwa eka endlelo ro pfula nandzu.“Eka milandzu yo pfinya, vatirhi va nhlayiso wa rihanyo na maphorisa va ta eka tisenthara ta TVEP ku pfuna vaxanisiwa ku pfula milandzu ya vugevenga eka vaendli va swiendlo leswi na ku tlhela va nyika vukorhokeri bya vutsundzuxi,” a vula tano.TVEP yi amukela vaxanisiwa ku fikela eka masiku ya 14, hambiswiritano, ku nga engeteleriwa malulamiselo eka milandzu leyi katsaka ndya ngu hinkwawo kumbe vana. “Hi na vun’we bya ku nyika matimba lebyi fambisaka mivulavurisano ya mani na mani na ku dyondzisa vanhu hi timfanelo ta vona. Hi ti rhela vaaki vo tlula miliyoni lava humaka eThohoya ndou ni le tindhawini ta le kusuhi. Hi kotile ku vuyisela ntshembo naswona vanhu sweswi va na ku tshemba eka sisiteme ya vululami bya vugevenga hi ku tirhisa vuxaka bya hina na maphorisa,” a vula tano. TVEP yi tlhele yi tumbuluxa mitirho eka vanhu va 44 lava tirhaka eka tindzawulo to ha mbanahambana ku fana na swa timali, swipfuno swa 
vatirhi na ku kambela.Hambileswi va kumaka mali leyi yaka emahlweni ya R90 000 hi kotara ku suka eka Ndzawulo ya Nhluvukiso wa Vanhu eLimpopo, TVEP yi khumbekile hi COVID-19 tanihileswi vanyikeri va mali votala va nga huma, leswi nga khumba maendlelo ya matirhelo ya nhlangano hi ndlela yobiha.Hambiswiritano, Nkwama wo Hlamula eka Madzolonga ya Rimbewu na ku Dlayiwa ka Vavasati (GBVF), lowu nga simekiwa hi Presidente Cyril Ramaphosa, kun’we na Foramu ya Vavasati ya Matiko ya Misava ya Afrika-Dzonga na vatirhisani va swa timhaka ta vanhu wu pfunile nongonoko.TVEP a yi ri exikarhi ka ntlawa wo sungula wa mihlangano leyi lwisanaka na GBVF, ku kuma mali.Hi mali ya ntsengo wa R128 wa timiliyoni leyi nga hlengeletiwa hi ku tirhisa tihakelo hi xiyenge lexi nga riki xa mfumo, nkwama wa swiyenge swo hambanaha mbana, Nkwama wa GBVF wu ta pfuneta no seketela ku tirhisiwa ka Kungu ra Qhinga ra Rixaka eka GBVF.TVEP yi nyikiwile R250 000 ya lembe ra sweswi naswona yi ta kuma mali yin’wana ya 2023.Manthada u vula leswaku mali leyi yi endle leswaku TVEP yi kota ku fikelela vaxanisiwa vo tala no tlhela yi endla leswaku nhlangano wu tshama wu ri karhi wu tirha.Murendeni Vhengani (26) i muponi loyi a ponisiweke hi TVEP eka khale ka jaha ra yena leri a ri n'wi xanisa. U hete tin'hweti ta 46 esentha reni ni n'wana wa yena wa nhwanyana wa malembe ya mune hi vukhale.Senthara leyi yi n’wi pfunile ku pfula swihehlo ehenhla ka khale ka jaha ra yena ni ku nghenisa xileriso xo n’wi sirhelela. Wa ha ri ekutengeni.ha ri ekutengisiweni.“Va ndzi amukerile hi mavoko lama kufumelaka endzhaku ka malembe yotala ndzi ri karhi ndzi xaniseka. Ndzi titwe ndzi hlayisekile. Ndzi tlhele ndzi va na ku titshemba,” a vula.  Mutshamaxitulu wa Nkwama wa GBVF, Dkd Judy Dlamini, u vule leswa ku ku nyikiwa ka mali eka 108 wa mihlangano leyi swikombelo swa yona swi humeleleke swi le ku endliweni. Mahungu mayelana na nkarhi lowu landzelaka wo endla swikombelo ma ta kumeka ku nga ri khale eka webusayiti ya Nkwama wa GBVF eka: https:  //gbvf.org.za/.  