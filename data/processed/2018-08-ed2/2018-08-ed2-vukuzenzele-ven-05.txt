Vho Yolisa vha khou bvelela nga u lu- nzhedza malungu

Vho Dale Hes

LUFUNO LWA vhutsila ndi lwone lwo itisaho Vho Fuma uri vha thome bindu ḽi khou bvelelaho. Vho Yolisa Fuma vho tshimbila lwendo lu mangadzaho u bva
kha vhushai ngei Kapa Vhu- bvaḓuvha, u ya kha u tu- mbula dzangalelo ḽa vhutsila na zwa mishumo ya zwanḓa hune zwa zwino vha fara dziwekishopo vha tshi khou kovhelana zwikili zwavho na vhaṅwe vhafumakadzi vha sa shumi.
Vho Fuma vho bebelwa
tshikolobulasi tsha nnḓa ha Queenstown ngei Kapa Vhu- bvaḓuvha, he vha vha vha tshi dzula kha nnḓu ṱhukhu na miṅwe miraḓo ya muṱa ya 15. “Ha hashu vho vha vha si na tshelede yo linganaho ya u ndzhenisa tshikoloni. “Sa i zwi ndo vha ndi songo funzea, zwo vha zwo tou tea uri ndi ḓiwa- nele nḓila ya u ḓiitela mashele- ni,” vho ralo Vho Fuma.
Vho vha vha tshi fhedza
awara nnzhi vha tshi khou guda u luka na uri vho mbo ḓi pfulutshela Ḓoroboni ya Kapa
u dzula na mukomana wavho. Vho Fuma vho mbo ḓi ḓigudisa u lunzhedza malungu, he vha vho pfulutshela Mbekweni ngei Paarl u ḓiṱoḓela zwa khwine.
“Ho vha hu na vhathu vhanzhi vhe vha vha vha tshi khou humbela mirungo ya malungu. Nda mbo ḓi sedza zwibveledzwa zwi si gathi zwa malungu nda zwi ṱhaṱhamula nga zwipiḓa nga zwipiḓa ndi tshi khou itela u vhona uri zwo lunzhedziswa hani. Nda mbo ḓi kona u ḓigudisa u ita zwi- bveledzwa zwanga zwe nda vho thoma u zwi rengisa Se- ntharani ya Ikwezi ngei Paarl,” vho ralo.
Vho Fuma ndi muṅwe wa
vhabveledzi vha zwa vhutsila vha 20 vha khou bvelelaho vhe vha nangiwa nga Masipala Wapo wa Drakenstein na Dza- ngano ḽa Vhuendelamashango Ḽapo ḽa Drakenstein (DLTA), u ri vha dzhenele vhupfu- mbudzi ha maḓuvha maṋa he vha Tshiimiswa tsha Vhutsila na Vhuoli (CDI) vha vha vhe. ṋemuṱa.
Mbekanyamushumo yo gudi-
sa vhashelamulenzhe uri vha bveledze tsumbo dza zwibve- ledzwa zwo teaho mimaraga zwine zwa ḓo thusa vhatsila u bveledza mabindu avho vhone vhane.
“Wekishopo yo ri funza uri ri bveledza hani pulane dza ma- bindu ashu. Ndi khou livhuwa nga maanḓa hetshi tshikhala, sa izwi ndi tshi ḓo kona u alusa bindu ḽanga, vho ralo Vho Fuma vha tshi ṱalutshedza.
Zwibveledzwa zwavho zwa malungu na zwilukwa zwa zwino zwo no rengwa na nga vharengi vha bvaho kule u swi- ka Germany na Sweden. “Zwo vha zwi tshi konḓa zwiṅwe zwifhinga, fhedzi nga thikhedzo ya CDI na masipala, ndo kona u thoma u ita tshelede na u unḓa vhananga vhaṋa. Vhunzhi ha miḽoro yanga i khou wedza,”vho ralo Vho Fuma.
Vho Yolisa vho mbo ḓi dzhia
tsheo ya uri vha ṱoḓa u pfukisela nḓivho na vhukoni havho kha vhafumakadzi vha vhuponi ha havho, u itela uri vha ḓo kona u thoma u ḓiitela tshelede ine vha khou i ṱhoga ya u ḓo kona u unḓa miṱa yavho.
“Zwa zwino ndi fara dzi- wekishopo na vhupfumbudzi muḓini wanga hune nda vha ndi tshi khou gudisa vhaṅwe vhafumakadzi vhararu vhane a vha na mishumo. Ndi fulufhela uri ndi ḓo kona u thola vhaṅwe binduni ḽanga,”vho ralo Vho Fuma.