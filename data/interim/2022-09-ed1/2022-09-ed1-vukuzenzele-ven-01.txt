

==================================================================================================================

Page:1

ALSO AVAILABLE ON:Vuk'uzenzele @VukuzenzeleNews Tshedimosetso House:  1035 cnr Frances Baard and Festival streets, Hatfield, Pretoria, 0083  ṰhanguleṰhangule 2022 Khanḓiso 12022 Khanḓiso 1ENGLISHVACCINATE TO SAVE SOUTH AFRICAVuk’uzenzeleZwiḽiwa zwi re na ṱhuṱhuwedzo ya Tshizulu zwi vhea khifi ya zwiḽiwa ya  Ḓorobo ya Kapa kha mapa  Ḓya Ḓorobo ya Kapa kha mapa Vho Owen Mngadi Nga kha u ṱana vhuḓihudzi nga vhufa havho nga kha zwiḽiwa zwa sialala, muṋe wa khifi ya zwiḽiwa Vho Mmabatho Molefe vho vhea khifi yavho ya zwiḽiwa, Emazulwini, kha mapa wa ḽifhasi nga murahu ha musi zwo katelwa kha mutevhe wa zwa 50 Next . Mutevhe uyu u na madzina a vhabiki vha 50 vha manga dzaho vha ḽifhasi, vhane vha vha na khonadzeo ya uri liṅwe ḓuvha vha ḓo vha kha Mute-vhe wa Khifi dza Zwiḽiwa dza 50 dza maṱhakheni dza ḽifhasi.
  Vho Molefe (27) vho thoma khifi yavho ya zwiḽiwa zwa Tshizulu ya musalauno ngei Ḓoroboni ya Kapa fhethu hune ha pfi V&A Waterfront’s Makers Landing nga ṅwaha wa 2020, nga murahu ha u fhelelwa nga mushumo kha nḓowetshumo ya zwa khifi dza zwiḽiwa nga ṅwambo wa dwadze ḽa  COVID-19. Vha ri zwiḽiwa zwavho zwo ṱuṱuwedzwa nga kualuselwe kwavho ngei KwaZulu-Natal he makhulu wavho vha vha vha tshi bika zwiḽiwa zwa sialala.
 Vha tenda uri izwi zwo vha thusa u sa fana na vhaṅwe kha muṱaṱisano wa 50 Next .
 Vho Molefe vha ri Emazulwini, ine musi yo pindulelwa ya amba uri ‘ḽiṱadulu’, yo kunga dzangalelo u bva kha vhadzulapo vha ḽa Afrika Tshipembe khathihi na vhadali vha mashangoḓavha vha ṱoḓa u lingedza zwiḽiwa zwavho zwi re na ṱhuṱhuwedzo ya Tshizulu.
Makers Landing , hune ha vha tshivhindini tsha zwiḽiwa na mvelele ya Afrika Tshipembe, ndi fhethu ho teaho khavho, vha ralo vha tshi amba.
 Emazulwini i ṋekedza menyu wa zwiḽiwa zwa ngavho dza sumbe wo tiwaho, une wa sha nduka u ya nga khalaṅwaha.
Zwiḽiwa zwa Vho Molefe zwi ṋekedzwa lwa vhudele, nahone zwi katela zwibikwa zwi nga ho sa Isijingi  – fhuri ḽa thophi, fhuri ḽo kadzingwaho, beregisi ḽo su kwaho na aisikhirimu ya batha ya buraweni; Isibindi nechakalaka – tshivhindi tsha kholomo tsho ḓodzwaho batha, tshakalaka ya ḽentili dza muvhala wa ṱaḓa, na nyala; na Iqanda, Isibindi noshatini  – thathi ṱhukhu yo kadzingwaho na gwengwelele ḽa maṱamaṱisi, zwivhindi zwa khuhu na luvhomba lwa tshagumba lwo ḓ o d z w a h o  n a  m u k o k i . “Musi vha tshi ya Ḓoroboni ya Kapa, vha nga kha ḓi kundelwa u pfesesa zwavhuḓi uri ḽa Afrika Tshipembe ḽi hani, zwenezwo ndo dzhia tsheo ya u vha wa ngoho nga kha zwiḽiwa zwa sialala u itela u sumbedza vhadali uri ri ḽa mini. Ndi ḓi vhudza matsheloni maṅwe na maṅwe uri ndi khou anetshela nganetshelo; ṱhalutshedzo yanga ya uri zwiḽiwa zwa Tshizulu ndi mini. Ndi fulufhela uri vhathu vha ḓo zwi ṱangenedza zwo ralo. Ri fulufhela u takula zwibikwa zwazwo u ya kha zwa maṱhakheni. Ḓorobo ya Kapa i na tshitshavha tsho fhambanaho, nga nnḓa ha vhaendelamashango vha mashangoḓavha; vhathu vhoṱhe vha a kona u guda nga ha zwiḽiwa zwa Tshizulu,” vha ralo vha tshi amba.
 Mutevhe wa ḽifhasi wa khifi dza 50 dza maṱha kheni  Ho vha hu nḓila ya Vho Molefe ya u ita uri zwiḽiwa zwa sialala zwi vhe zwa musalauno zwe zwa vha wanisa vhuimo kha mutevhe wa 50 Next , une wa pembelela vhathu vha 50 ṅwaha muṅwe na muṅwe vha re fhasi ha miṅwaha ya 35 vhane vha khou ṋea tshivhu mbeo luṱa lwa zwiḽiwa lwa ḽifhasi nga vhuphara. Muṱaṱisano uyu u konisa vhabiki vhaswa vha re na vhukoni u ṱana zwibikwa Tsho iswa phanḓa kha siaṱari 2 Vho Mmabatho Molefe, muṋe wa khifi ya zwiḽiwa ine ya vhidzwa Emazulwini ngei Ḓoroboni ya Kapa, vho ḓi itela dzina nge vha dzhielwa nṱha kha ḽifhasi nga ha zwiḽiwa zwavho zwa sialala.
Tshifanyiso tsho ṋetshedzwa nga Vho Molefe.
Page 13 Page 8Youngsters unite against unemployment Don’t miss an opportunity to study overseasNDI Y A MAHALA A I RENGISWIWebusaithi: www.gcis.gov.zawww.vukuzenzele.gov.zaU vhala Vuk'uzenzele  kha vha danuḽode GOVAPP kha:Vha ṱoḓe SA Government kha Google playstore  kana appstoreKHA VHA RI KWAMEImeiḽi: vukuzenzele@gcis.gov.za Luṱingo:  (+27) 12 473 0103Mutakalo • Mveledziso ya Mahayani • Mishumo • Tsireledzo na Vhutsireledzi • Pfunzo

==================================================================================================================

Page:2

Vuk’uzenzele 2ṰhanguleṰhangule 2022 Khanḓiso 12022 Khanḓiso 1  Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese | tendai@gcis.gov.za News EditorNoluthando Motswai Writers: More Matshediso Ursula GraaffGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:NYANGAREDZOzwavho kha ḽifhasi. Vho Molefe vho dzhenela vhuṱambo ha pfufho nga ṅwedzi wa Fulwi ngei Bilbao, Spain, nahone vha ri ḽo vha ḓuvha ḽa ṱhuṱhuwedzo nga kha therisano na vhaṅwe vhabiki vha zwiḽiwa.
  “Ndo kona u vha na mashudu a u wana vhathu u bva kha shango ḽoṱhe khathihi na zwigwada zwa vhathu vha miṅwaha yoṱhe nga u fha mbanana uri vha ḓe vha ḓiphiṋe nga zwiḽiwa zwashu.
  Vhathu vha na luvhenge lambiluni kha zwiḽiwa zwa thumbuni ya phukha (zwipiḓa zwa thumbuni ya phukha zwi tshi itwa zwiḽiwa) nahone ndi tama u vha sumbedza uri arali vha zwi bika nga nḓila yone, zwi tou ḓifha u fana na tshipiḓa tshiṅwe na tshiṅwe tsha ṋama. Ndi dovha nda tama u ṱuṱuwedza u ḽa u bva kha ningo u ya kha mutshila, u itela u bveledza vhugweṋa ha nḓila iyi i sa nyeṱhi ya kuḽele,” vha ralo Vho Molefe.
 Emazulwini yo dovha ya wina tshiphuga tsha u vha Khifi ya zwiḽiwa zwa Afrika ya Ṅwaha kha Pfufho dza vhuṋa dza ṅwaha nga ṅwaha dza Luxe Restaurant mathomoni a uno ṅwaha.  Pulane ya Phaṱhululo na Pulane ya Phaṱhululo na Mvusuludzo ya IkonomiMvusuludzo ya Ikonomi  Emazulwini yo thola vhathu vhaṋa nahone Vho Molefe vha na pulane dza u alusa bindu ḽavho. Vha ri vhufa ho pfumaho ha ḽa Afrika Tshipembe ndi hone hu kungaho vhaendelama shango. Sa tshipiḓa tsha Pulane ya Phaṱhululo na Mvusuludzo ya Ikonomi, muvhuso wo vhona sekithara ya vhuendelama shango sa ḽiṅwe ḽa masia a ndeme kha u dzhenelela na u vha tshi tshimbidzi tsha ndeme kha mvusuludzo ya ikonimi.
  Muhasho wa zwa Vhue ndelamashango, sekithara ya phuraivethe na vhaṅwe vhashumisani vho shumisana u bveledza Pulane ya Mvusuludzo ya Sekithara ya Vhuendelamashango, zwine zwa ḓo thusa u vhumba tshumisano ya tshiṱirathedzhi vhukati ha muvhuso na nḓowetshumo u khwaṱhisedza tshenzhelo dza vhadali dzo khwiniswaho. Hezwi zwi ḓo itwa nga u ḓivhadza e-visas , u bveledza tsireledzo ya vhaendelamashango na u leludzela vhashumi vha zwa vhuendelamashango kha u wana dziḽaisentsi.Tsho bva kha siaṱari 1U itela u wana mafhungo nga vhuḓalo nga ha khifi ya zwiḽiwa ya Emazulwini vha founele kha 062 160 2347Vho vha vha tshi zwi ḓivha?• Mabindu ane a khou aluwa kha sekithara ya zwa vhuendelamashango a nga ita khumbelo ya nda mbedzo u bva kha Muhasho wa zwa Vhuendelamashango, hune vha dovha vha sumbedzwa uri vha kunguwedza hani mabindu avho na u vha ṋea iṅwe thikhedzo.
• U itela u wana ma fhungo nga vhuḓalo, vha dalele www.tourism.gov.za/Pages/home.aspxVho Allison CooperMusi mutengo wa kutshilele u tshi khou ḓiḓura u tshi ya kha vhadzulapo vha ḽa Afrika Tshipembe, nga maanḓa avho vha bvaho kha miṱa ya mbuelo ya fhasi, vha nga khwaṱhisedza uri tshelede yavho i renga zwinzhi musi vha khou renga gurosari nga u renga zwishumiswa zwa phimo ya pumu.  Zwishumiswa zwa phimo ya pumu ndi zwiṅwe zwiḽiwa zwa ndeme zwine vhathu vha sa tee u badela muthelo khazwo, zwine zwa amba uri zwi rengiswa nga mutengo wa fhasisa. Vhathu vhane vha renga zwiḽiwa u bva kha mutevhe wa phimo ya pumu vha nga wana zwinzhinyana nga tshelede yavho, zwine zwa thusa uri vha vhe na zwiḽiwa zwi re na pfushi hayani.  U ya nga ha vha Zwitatistika zwa Afrika Tshipembe (Stats SA), zwiḽiwa na zwinwiwa zwi si na aḽikhohoḽi (NAB) zwo gonyelanṱha nga 8.6% nga ṅwedzi wa Fulwi ṋaṅwaha u fhira zwe zwa vha zwi zwone nga Fulwi 2021.  Vha Zwitatistika zwa Afrika Tshipembe vho amba uri zwibveledzwa zwa zwiḽiwa zwe zwa gonyelanṱha nga maanḓa ndi vhurotho na mikapu (zwine zwa katela mugayo), ṋama na ole na mapfura – zwine zwoṱhe zwa vha zwiḽiwa zwa ndeme kha miṱa minzhi.  Zwibveledzwa zwa vhuro-tho na mikapu zwo gonya nga 11.2% u bva Fulwi 2021, zwo gonya u bva kha 8.4% nga Shundunthule ṋaṅwaha, honeha Tsumbamutengo ya Vharengi (CPI) yo gonya nga 1.1%. U gonya ha ṅwedzi nga ṅwedzi ho vha 2.6%, hu na u gonya hu vhonalaho ha mitengo ya mugayo (5.2%), vhurotho ha buraweni (3.2%) na makaroni (3%). Nṱhani ha izwo, mitengo ya ṋama yo gonya nga 9.5% u bva nga ṅwedzi wa Fulwi 2021 u swika Fulwi 2022, zwa sumbedza u ḓuranyana u fhira zwe zwa vha zwi zwone nga Shundunthule 2022. Ole na mapfura zwo gonya kha mutevhe wa nga ṅwaha nga ṅwaha nga 32.5%, zwi tshi vhambedzwa na 26.9% nga Shundunthule musi CPI i tshi gonya. Mutengo wa nṱha wa ole ya mulivhaḓuvha, nga maanḓa, u khou engedza mutsiko kha migaganyagwama ya vharengi.
Kha vha vhulunge Kha vha vhulunge nga zwishumiswa zwa nga zwishumiswa zwa phimo ya pumuphimo ya pumu  Zwishumiswa zwa phimo ya pumu zwo ḓivhadzwa nga muvhuso nga ṅwaha wa 1991 u itela u thusa miṱa ya mbuelo ya fhasi. U bva tshe zwa thoma u ḓivhadzwa, ho ḓo engedzwa zwishu-miswa zwinzhi kha mutevhe wazwo.  U ya nga vha Tshumelo dza Mithelo ya Afrika Tshipembe, zwiḽiwa zwa phimo ya pumu zwi badeliswa muthelo wa 0% – hezwi zwi amba uri vhathu vha badela fhasi ha 15% kha zwiḽiwa izwo ngauri a vha tei u badela muthelo (VAT).  Hezwi zwishumiswa zwi katela:
• Vhurotho ha buraweni• Mavhele o omaho na mase• Fuḽauru ya vhurotho ha buraweni (nga nnḓa ha mufumbu wa goroi)• Tshiḓammba• Makumba• Mitshelo na miroho mitete• Ṋawa dzo omiswaho• Ḽentele• Mugayo• Raisi• Zwikoṱi zwa khovhe• Ole ya miroho ya u bika (nga nnḓa ha ole ya oḽivi)• Mafhi, mafhi o gari-waho, mafhi a luvhanda khathihi na muvango wa luvhanda lwa mafhi• Magaṋawa a ḽeaho na ṋawa, zwi nga ho ere-gisi, ṋawa, nḓuhu, nz  Zwishumiswa zwa vhafumakadzi vhe maḓuvhani sa phede, zwi na phimo ya pumu, sa musi zwi tshi shu-miswa na nga vhaimana khathihi na zwishu-miswa zwa nga ngomu ha zwirukhwana zwa vhafumakadzi. Vhaaluwa vha tea u dovha hafhu vha vhudzisa kha mavhengele avho apo arali a tshi ṋea luafhulelo kha vhonothaho, nga maṅwe maḓuvha, kha zwishu-miswa zwi si zwa phimo ya pumu. v