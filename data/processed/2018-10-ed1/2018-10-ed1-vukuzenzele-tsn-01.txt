Magareng ga banna: Nna monna mosimanya na wa me

vukuzenzele unnamed

Fa *Tshepo Mofokeng a le dingwaga di le 10, o ne a bona ausi wa gagwe wa dingwaga di le 17 a betelelwa.
Le fa motlhasedi yo o tlhome tseng yo a ne a laela mosima nyana yo gore a patlame gore a se bone  se se diragalang, mosi manyana yo, o santse a gopola ka fao ausi wa gagwe a neng a tlhaba mokgosi ka gone.
Morago ga tlhaselo eno, monna yo o ne a laela bana bano ba motho go lebotsa phokojwe mme ba se gadime le kwa morago. Fa ba lebile kwa gaabona mo kutlobotlhokong eo ba neng ba le mo go yona, ausi wa gagwe o ne a mo kopa gore a mo solofetse gore ga a kitla a bolelela ope ka seo se diragetseng. Mofokeng o ne a dira jaaka a solofeditse, fela sephira seno se ne se mo ja ka fa teng le go mo dira gore a nne a tšhakgetse.
“Fa ke ntse ke gola, ke ne ke tle ke bone mmeteledi yo mo motseng wa Katlehong mme seno se ne se ntira gore ke tšhakgale le go feta. Ke ne ke sa kgone go amogela gore ga a bone katlholo mo go seo a se dirileng.”E rile fa Mofokeng a gola, jaanong e setse e le mošwa e bile a setse a na le matla, o ne a sa tlhole a kgona go laola tšhakgalo ya gagwe, mme ka metlha o ne a tlhola a keteka motlhasedi wa ausi wa gagwe gongwe le gongwe kwa a mmonang gona.
O ne a fetoga a se tlhole e nna ngwana yo o siameng mme ya nna mošwa yo o tšhakgetseng.
Ke dilo di le pedi tse di tlosi tseng Mofokeng mo tseleng ya gagwe ya tirisodikgoka. Sa ntlha, o ne a tshegofaditswe ka rre le abuti bao ba itseng gore tiri sodikgoka ga se karabo mme le fa ba ne ba sa itse gore  Mofokeng o tsenwe ke eng, ba ne ba kgona go mmusetsa mo tseleng. Sa bobedi, e nnile tsereganyo ka lepodisi la diterene le le neng la bona tlhaselo ya ga Mofokeng ya bofelo go mmeteledi wa ga ausi wa gagwe. Mmeteleldi o ne a sala ka leoto le le robe gileng mme fa Mofokeng a tlhalosetsa lepodisi la diterene se monna yo a se dirileng mo dingwageng tse di fetileng, ba ne ba swetsa gore ba mo kgaleme fela. O ne a tlogela mmeteledi yo a robegile leoto.
Ditlhaselo mo basading di a oketsega, mme seno se tlho baetsa Mofokeng thata.
Fa e le moithuti kwa Preto ria Technikon, o ne a thusa go tlhama setlhopha go ruta banna ka ga karolo ya bona mo setšhabeng mme ka 2004, o ne a kwadisa setheo seo e seng sa puso sa setlhophatiro sa South African Men's Action Group  (SAMAG).
Gompieno, SAMAG e na le ba diredi ba le 10 ba leruri le dika ntoro kwa Gauteng, Foreistata, Bokone Bophirima, Limpopo le Mpumalanga. E ikaeletse go tlisa diphetogo mo matshelong a baagi.
Molaetsa wa sona o o botlho kwa ke  ‘Real men don’t abuse women’  e leng se se tlhalosang gore ‘Banna ba nnete ga ba bogise basadi’. Lereo, “Real”  le emetse bokao jo: R e emetse ‘Responsible’  e leng go nna le maikarabelo, E e emetse ‘Enlightened’  e leng go nna le kitso, A e emetse  ‘Archetypal (exemplary)’  e leng go nna sekai mo setšhabeng mmogo le L e e emetseng ‘Loving’  e leng go nna le lerato,” ga rialo Mofokeng.
“Bontsi jwa banna ba  tlho tlhelediwa ke setlwaedi sa go tsogelana dikgoka. Ba godisitswe ka seroba ka jalo ga ba bone gore ke goreng ba sa tshwanela go godisa bana ba bona ka tsela eo ba godisi tsweng ka yona. Mo ditsong di le dintsi, banna ba a busa mme basa di ba bonwa ba le momae mong ao a tshwanang le a bana ka jalo ke setlwaedi gore ba tshwanetse go kgalemelwa fela jaaka bana,” Mofokeng a rialo.
Motho yo mongwe le yo mongwe o na le karolo e a tshwanetseng go e tshameka mo go fetoleng menagano ya  batho ba bangwe, Mofokeng a rialo.
O dumela mo goreng bana ba tshwanetse go godisiwa ntle le maparego ape a a ka ga bong. Ba tshwanetse go godisiwa jaaka bana, e seng jaaka basimanyana le base tsanyana mme gape borre ba tshwanetse go tshameka karo lo ya bona e e botlhokwa thata mo matshelong a bana.