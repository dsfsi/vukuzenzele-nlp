Ho matlafatsa basadi ka temo

Owen Mngadi 

Ngaka Ethel Zulu ke molemirui a hlaheletseng ka mahetla a ntseng a hola.
O sebdisa tsebo ya hae e kenelletseng ya tsa phepo le dilemo tse ngata tsa boiphihlelo bakeng sa ho hla hisa meroho le dikgoho tse hodisitsweng ka mokgwa wa setho polasing ya hae ka morero wa ho matlafatsa basadi ba bang ho ba dihwai. Ngaka Zulu a dilemo tse 48, a nang le lengolo la bongaka ho tsa phepo, o na le polasi ya dihektara tse 23 Cullinan haufi le Tshwane, moo a hlahisang le ho pheha meroho le dikgoho tse a di romellang mabenkeleng a maholo a mmalwa. Polasi ya hae e amohetse le ho rupella baithuti ba 20 ba ithutelang bolemirui. Ngaka Zulu o tlohetse mosebetsi Lekaleng la tsa Temo porofenseng ya Leboya Bophirima mme a theha khamphani ya hae ya borupelli e bitswang Hope Nutrition Business Consultants. Ke ka mora hore a fallele Gauteng empa a se fumane mosebetsi wa setsebi sa tsa phepo. O na le tjantjello e kgolo ya tsa temo mme toro ya hae ke ho kenya basadi ba bangata ka moo a ka kgonang ho tsa temo, e leng lekala le a dumelang hore le na le bokgoni ba ho ba matlafatsa le ho theha mesebetsi. "Ke sebeditse dilemo tse robedi, ke sebetsa le diofisiri tsa ntshetsopele ya tsa temo, mme re thusitse balemi ba bangata ka tshireleto ya dijo, bohlweki le phepo. Ha esale ke rata temo ho tloha ke sa le monyane mme ha ke so inahane ke etsa ntho enngwe ka ntle ho yona."Ngaka Zulu o hlalositse hore o sebeditse diporofenseng tse tshelela ka khamphane ya hae, a thusa basadi le batjha ka tsa temo le ho rua.
 Ho rua dikgoho bakeng sa thekisoKa 2017, Ngaka Zulu o ile a elellwa hore thupello ya hae ha e na moelelo ntle le sephetho, kahoo o ile a reka polasi hore a kgone ho kenya tsebo ya hae tshebetsong.Tsatsing lena e se e le morui wa dikgoho tse reki swang tse fetang 7 500. Qalong leano la hae e ne e le ho hlahisa meroho fela. "Ke ne ke hloka dikgoho bakeng sa monontsha. Ke ne ke ya matlong a batho ke o lata hore dijalo tsa ka di hole di nonne. Ke ka moo mohopolo wa ho rua dikgoho o ileng wa tla. Dilemong tse pedi, ke ha re hlahisitse
dikgoho tse 5 000 mme ra qala ho rekisetsa mabe nkele a haufi."O ile a tlatseletsa ka hore dikgoho tsa hae di hola ka mokgwa wa tlhaho, ha di na dihomoune. O sebedisa monontsha wa dikgoho bakeng sa ho hodisa meroho e jwalo ka sepinitjhi, borokholi, khabetjhe, le diphepha. Ntle le mabenkele, Ngaka Zulu o rekisetsa le bahwebi ba rekisang mebileng dihlahiswa tsa hae. Kgwebo ya hae e atlehile haholo hoo a bileng a file basadi ba 12 mosebetsi wa moshwelella. Ho ya ka Ngaka Zulu, kgwebo ya kgodiso ya dikgoho e bohlokwa haholo naheng jwalo ka ha malapa a mangata a ja kgoho ho feta mefuta e meng ya nama. Ngaka Zulu o labalabela ho rupella basadi ba fetang 1 000 naha ka bophara ka tsa temo. O boetse o labalabela le ho ba emong wa bahlahisi ba meroho le dikgoho tse hodiswang ka mokgwa wa tlhaho ba tshetjwang haholo Afrika Borwa. O eletsa basadi ba labalabelang ho ba balemi hore ba qale ha nyane mme ba se emele tshehetso ya mmuso. "Ha tshehetso ya mmuso e fihla, e tla o nyolla. Ha o hloka ho hlahisa dikgoho tse 3 000, ha ho se o hlolang ho qala ka tse 20. Bua le mabenkele a haufi o utlwe hore ba batla boleng bofe mme o etse dihlopha hore o fihlelle boleng le palo e ba e batlang," o a phaella.
Ho matlafatsa basadi ka temo Ngaka Zulu o dumela hore temo e ka bapala karolo ya ho matlafatsa basadi moruong le ho ba thehela mesebetsi e mengata."Ha o matlafatsa mosadi, o matlafatsa setjhaba. Re kgona ho fetisa tsebo ya rona le ho kenyeletsa batho ba bang ba bangata."O phaella ka hore basadi ha ba a tlameha ho itekanyetsa ho temo fela empa ba tlameha ho leka le mesebetsi e meng ya lekala lena, jwalo ka ho pheha, ho kenya dijo ka hara dipakana le ho reka ba rekisa."Ho iketsetsa tjhelete ya bona ke hona fela ho ka re thusang ho fedisa sekgobo sa tlhekefetso ya bong, mme hoo ho ka fihlellwa ka temo hara tse ding," ho rialo Ngaka Zulu.