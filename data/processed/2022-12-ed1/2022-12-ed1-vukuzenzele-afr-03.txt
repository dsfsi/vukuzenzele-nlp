Werksyfers toon ons ekonomie  is op pad na herstel

vukuzenzele unnamed

Suid-Afrikaners moes oor die afgelope paar jaar stadige groei en stygende werkloosheid in die oë staar.
Dit is vererger deur ŉ verpletterende pandemie, onluste en pogings tot opstande in Julie 2021, en vroeër vanjaar, vloede wat verwoesting in dele van KwaZulu-Natal, die OosKaap en Noordwes gesaai het.
Te midde hiervan was daar ook ŉ dreigende ener gie-krisis wat skade aan die ekonomie berokken en huishoudings en sake-on dernemings laat klippe kou het.
Tog, selfs te midde van dié reuse uitdagings, het ons samelewing en ekonomie getoon dat dit hulle volhard en dít dui daarop dat ons ekonomie besig is om tekens van herstel te toon.
Die nuutste indiensna mesyfers is veral gronde vir versigtige hoop.
Statistieke Suid-Afrika het ŉ afname in die werkloos heidskoers vir die tweede kwartaal van 2021 getoon.
Wat van belang is, is dat hul meting toon dat die werk like syfer van mense wat werk het ŉ noemenswaar dige styging getoon het van 14,5 miljoen mense in die vierde kwartaal van 2021 na 15,5 miljoen in die tweede kwartaal van 2022. Dit is ŉ bemoedigende toename in broodnodige werkskepping in die eerste helfte van dié jaar.
Dié werkskepping het meestal plaasgevind in sektore soos gemeenskapsen maatskaplike dienste, handel, finansies en, merk baar, die boubedryf.Daar moet natuurlik  nog baie gedoen word indien ons ŉ noemenswaardige duik in ons land se hoë werkloosheidskoers wil maak.Dié syfers toon terselfdertyd dat die prioriteitsgebiede van die ekonomiese herbouen herstelplan — soos massa indiensname in die staatsdiens, ekonomiese hervorming en infra struktuurontwikkeling — ŉ impak op werkskepping het.
Met infrastruktuurontwikkeling en -belegging wat een van die herstelplan se sleutelprioriteite is, is die groei in werkskepping in die konstruksiesektor veral bemoedigend.
Die begroting van Februarie 2022 het ŉ 30% toename van R812 miljard in besteding op openbare infrastruktuur oor die vol gende drie jaar getoon, in vergelyking met R627 mil -jard oor die afgelope drie jaar.
Die raad vir ontwikke ling van die boubedryf het onlangs gemeld dat daar ŉ toename was in die infrastruktuurprojekte wat aangedryf word deur ondernemings in staatsbe sit, soos Transnet en Eskom, maar ook in die metros en deur die departement van openbare werke en infra struktuur.
Ons het in Junie vanjaar gesien hoe ons ekonomie terugkeer na pre-pande miese groeivlakke danksy ŉ redelike positiewe BBP in die eerste kwartaal van die jaar. Ons doelwit is natuurlik om ŉ noemenswaardige skuif van dié lae basis af te maak en daarom gaan ons voort met ons fokus op strukturele hervorming wat groei aanspoor.
Die staat het onlangs ŉ voorgestelde wysiging gepubliseer om die lisensiëringsdrempel vir elektrisiteitsopwekkingsfasiliteite af te skaf en belegging in groter, nuts bedryfskaalprojekte aan te moedig om sodoende blitsvinnig nuwe opwekkingskapasiteit tot die nasionale kragnetwerk by te voeg. Dit verteenwoor dig ŉ groot mylpaal in ons pogings om die land se ener gielandskap te hervorm, wat ŉ kritieke voorvereiste is vir ekonomiese groei en die lok van beleggings in ons land.
Ons, as die regering, het sedert die nasionale ener gieplan vanjaar in Julie aangekondig is, in vennootskap met verskeie belanghebbendes gewerk aan die implementering daarvan asook aan beleids hervorming.
Sedert ons in Julie 2021 die lisensiëringsdrumpel na 100 megawatts verhoog het, is meer as 500 MW privaat hernubare kragopwekkingsprojekte geregistreer, met ŉ pyplyn van meer as 6 000 MW van projekte in verskillende fases van ont wikkeling. Die strukturele her vormingsproses gaan voort om vordering aan te meld as steun vir ekonomiese groei en die lok van beleggings.
Ekonomiese groei en werkskepping kan nie plaas vind sonder om die moeilike dog noodsaaklike struktu rele hervormings wat die sakeen beleggingsklimaat sal verbeter, te onderneem nie. Dit is die rol van die staat.
Dog, om sukses te verseker sal ons ŉ ooreenkoms tussen handel, arbeid en die siviele samelewing moet besleg — nie net met betrekking tot die nodige hervormings nie, maar ook rakende die kompromieë wat nodig is om ons doelwitte te bereik. Terwyl ons ekonomie tyd neem om te herstel en ons hervormingsprogramme geïmplementeer word, sal ons voortgaan met ŉ reeks harmoniërende ingrypings om werkskepping te steun.
Tesame met die maatreëls wat privaatsektorgroei steun, sal ons werkskepping in die staatsdiens uitbrei en maatskaplike beskerming vir die mees weerlose mense in ons samelewing verseker.
Die groei in werkskep ping, tesame met ander belowende tekens van herstel, behoort ons aan te moedig om deur te druk met die hervormings en ons ekonomiese herbouen herstelplan te implementeer om belegging in die land te ontsluit. Dít behoort alle maatskaplike vennote aan te moedig om noeuer en meer indringend saam te werk om vinniger groei en groter werkskepping te verseker.  