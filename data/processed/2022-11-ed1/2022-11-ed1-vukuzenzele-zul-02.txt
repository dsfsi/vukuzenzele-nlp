Sekuvuliwe ukufakwa kwezicelo ze-NSFAS zangowezi-2023

vukuzenzele unnamed

Isikhathi sokufakwa kwezicelo eSikhwameni Sikazwelonke Soxhasomali Lwabafundi (i-NSFAS) lwezi-2023 sesivuliwe.UNgqongqoshe Wemfu ndo Ephakeme, Isayensi Nokuqamba Kabusha, uDkt Blade Nzimande wenze lesi simemezelo kamuva nje esitha ngamini sabezindaba.UNgqongqoshe uNzimande uthi isikhwama soxhasomali sinqume ukuthi kuvulwe isikhathi sokufaka izicelo masinyane, okwehlukile kunonyaka owedlule, ukuze lokho kuzonika abazofaka izicelo isikhathi esanele sokuhambisa izicelo zabo kanye nemininingwane yamaphepha edingekayo.Ethula umbiko ngoxhasomali lwe-NSFAS lonyaka wezi-2022, uNgqongqoshe uNzimande uthe isabelomali sezigidigidi ezingama-R43 zazatshelwe lesi sikhwama ukuze sikhokhele izindleko zokufunda zabathole uxhaso, kufaka phakathi ukudla kanye nemali yokugibela, kanjalo nezinsizakufunda.Uthi kwamukelwa izicelo eziyizi-985 672 eziyizi-140 636 zazo aziphumelelanga.Ezicelweni ezamukelwa, izicelo eziyizi-739 526 zagunyazwa uxhasomali okwesikhashana kuze kube abafundi babhalisa ezikhungwe ni zemfundo ezifanele.“Iningi labafakizicelo abangaphumelelanga bahlulekile ukuletha ubufakazi obenele obeseka izicelo zabo zoxhasomali; bangaphezulu kwezinga lezezimali elibekiwe; sebevele banazo iziqu zemfundo ezingeni eliphakeme lalezo u-NSFAS azixhasayo kanye nokungalandeli izindlela zemithetho yezifundo emkhakheni wamakolishi angama-TVET,” kuchaza uNgqongqoshe uNzimande.Ngokolwazi olutholakala kwiwebhusayithi ye-NSFAS, kusukela ngonyaka wokufunda wezi-2021, u-NSFAS akasahli nzeki ngoxhasomali ezi fundweni zasemva kweziqu zokuqala. Lokhu kufaka phakathi izitifiketi zangemva kweziqu, ama-postgraduate diplomas, iziqu ze-honours, iziqu ze-masters kanye neziqu ze-PhD.Lokhu kuchaza ukuthi izifundo eziphezulu isikhwama esizixhasayo iziqu ze-Bachelor’s Degree.
Ukwenza ngcono uhlelo lokufaka iziceloEmkhankasweni wokwenza ngcono indlela nenqubo yokufaka izicelo ezokwenza kube lula kubafakizicelo, uNgqongqoshe uNzimande uthi kulo nyaka, u-NSFAS uqalise izichibiyelo kuhlelo-kusebenza ukuqinisekisa ukuthi ukufaka isicelo akunazihibe.Uthi uhlelo lwe-NSFAS lokufaka izicelo ngobuchwepheshe ne-inthanethi lwaklanywa kabusha ukuze luzosebenziseka kalula futhi lusondele ekufuzeni ezinye izinkundla abafakizicelo abazijwayele ezifana ne-WhatsApp, i-Twitter, i-Facebook ne-Instagram.“Inqubo yokufaka isicelo yona qobo yenziwe yaba lula futhi nemibuzo ebuzwayo ilula kakhulu ukuthi abantu bayiqonde. Okunye futhi, abafakizicelo bangama phakathi nayo inqubo babuye baqhubeke ngesinye isikhathi ngaphandle kokuqala phansi futhi, okuyi nto ebingenzeki ezikhathini ezedlule, ubeke kanjalo.“Ngaphezu kwezichibiyelo, u-NSFAS usungule izinkundla ezengeziwe ezizosiza abafakizicelo abanemvelaphi eyahlukahlukene, kanye nokukhumbula ukuthi iningi labafakizicelo yintsha ethanda ukwenza izinto ngobuchwepheshe bedijithali,” kwengeza uNgqongqoshe uNzimande.Izinkundla ezintsha zibanda kanya i-Mobile App, i-USSD kanye ne-WhatsApp, lapho ungafaka isicelo soxhasomali lwe-NSFAS, uphinde ulandelele isimo sesicelo sakho kanye nokuhoxisa izicelo ebesezifakiwe phakathi kwezinye izinto. Lokhu bekwenzeka ngokwendlule kwinkundla yewebhusayithi.Okunye futhi, ukuqinise kisa ukuthi akekho umfaki sicelo oshiyeka ngemuva, uNgqongqoshe uNzimande uthi u-NSFAS uzoqalisa umkhankaso wokufinyelela ebantwini, ukuqinisekisa ukuthi abantu abangakwazi ukufinyelela kwizinsiza zobuchwepheshe abazozisebe nzisa ukufaka izicelo ngohlelo lwe-inthanethi nabo bayanikwa izinsiza nokwesekwa okufanele ukuze bezofaka izicelo zabo.
 Ungawuthola kanjani umfundaze wa kwa-NSFAS Ufanelekile ukuthola umfunda ze wakwa-NSFAS uma uyisa khamuzi saseNingizimu Afrika esihlele ukufunda ngonyaka wezi-2023 noma esesivele sifunda enyuvesi kahulumeni noma ekolishi eliyi-TVET futhi uhlangabezana nalezi zidingo ezilandelayo: • Uthola isibonelelo sakwa-SASSA.• Umholo wekhaya usuhlangene awudluli izi-R350 000 ngonyaka.• Uma ungumuntu ophila nokukhubazeka, umholo wekhaya usuhlangene akufanele ube ngaphezu kwezi-R600 000 ngonyaka.• Uma ungumfundi oqale izifundo zasenyuvesi ngaphambi kowezi-2018 futhi umholo wekhaya lakho awukho ngaphezu kwezi-R122 000 ngonya kaIsikhathi sokufakwa kwezicelo sizovalwa mhla wama-31 kuMasingana 2023.