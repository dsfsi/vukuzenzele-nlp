

==================================================================================================================

Page:1

Desember 2022‘n Produk van die Regering se Kommunikasiediens (GCIS)
 English/Afrikaans ‘n Produk van die Regering se Kommunikasiediens (GCIS)
 English/AfrikaansALSO AVAILABLE ON:GRA TIS NIE TE KOOP NIEWebwerfs:: www.gcis.gov.zawww.vukuzenzele.gov.zaOm Vuk'uzenzele te lees, laai die GOVAPP af by:Soek na SA Government op Google Playstore of appstoreVuk'uzenzele@VukuzenzeleNews KONTAK ONSTshedimosetso House:  Francis Baarden Festivalstraat 1035, Hatfield, Pretoria, 0083E-pos: vukuzenzele@gcis.gov.za Tel: (+27) 12 473 0103 Desember 2022 Desember 2022Gesondheid • Landelike ontwikkeling • Werksgeleenthede • Veiligheid en sekuriteit • OnderwysVuk’uzenzeleMet Suid-Afri ka wat Wê reld-Vigsdag op 1 Desember en 16 dae van aktivisme teen geslagsgebaseerde geweld (GGG) vanaf 25 November tot 10 Desember gedenk, kyk Vuk’uzenzele na die verwantskap tussen GGG en MIV/VIGS.
Die reaksiefonds vir geslagsgebaseerde geweld en vrouemoord (GGGV) streef daarna om te verseker dat Suid-Afrika ŉ land kan wees met geen GGGV teen vroue, kinders asook die lesbiese, homoseksuele, biseksuele, transgeslagtelike, intergeslagtelike, queer/twyfelende, aseksuele en ander (LGBT QIA+) gemeenskap.
Die fonds is in Februarie 2021 deur president President Cyril Ramaphosa van stapel gestuur om die nasionale strategiese plan vir GGGV te implementeer. Volgens die fonds se webwerf speel dit ŉ kritieke rol om verandering moontlik te maak, gebaseer op navorsing, bewustheid en praktiese steun aan organisasies wat aktief in die stryd teen GGGV is.Een van die organisa sies wat deur die fonds ondersteun word, is die KwaZulu-Natal-gebaseerde Gugu Dlamini-stigting, wat R250 000 ontvang het.
Die uitvoerende direkteur van die Gugu Dlamini-stigting, Mandisa Mabaso, het die stigting in 2010 gevestig nadat haar ma — die wyle Gugu Dlamini — in 1998 in Durban tot die dood gestenig is omdat sy haar MIV-status bekend gemaak het.
“Die stigting het ten doel om plaaslike staatsbestuur te versterk om sodoende die reaksie op GGGV te verbe ter, wat noodsaaklik is om die MIV-pandemie in SuidAfrika onder beheer te kry,” sê Mabaso.
“Dit het ook ten doel om MIV/VIGS-infeksies te vermin der, toegang tot sorg te verbeter en gesondheidsprognoses van vroue en mans met MIV/VIGS en wat daardeur geraak word, te verbeter,” voeg sy by.Die befondsing wat die stig-ting ontvang lewer steun aan 522 255 vroue en meisies en 900 mans en seuns vanuit gesinne wat deur GGG en huishou delike geweld geraak word; mense wat met gestremdhede leef wat misbruik word; en die LGBTQIA+ gemeenskap, sê Mabaso.
Vrouens wat slagoffers van GGG is in gebiede waar daar groot druk weens hoë getalle MIV-gevalle is, het volgens UNAIDS,  ŉ 50% groter kans om MIV op te doen. Redes hiervoor sluit in verkragting en mans wat weier om kon dome te dra.Wat is PrEP? Een van die maniere om MIV-infeksie te verhoed is pre-blootstelling-profilakse oftewel PrEP . Dit is medisyne wat daagliks deur MIV-negatiewe mense geneem word wat by wyse van seksuele kontak of die gebruik van dwelms of medisyne via ŉ spuitnaald, ŉ hoë risiko dra om aan MIV blootgestel te word.
Minister Joe Phaahla het in Augustus gesê dat Suid-Afrika die hoogste verbruik van orale PrEP in sub-Sahara Afrika het.
Hy het genoem dat 70%, of  2 419, van Suid-Afrika se primêre staatsgesondheidsorg fasiliteite geïntegreerde PrEP in hul pakket van roetine-dienste insluit. “ŉ Persoon wat PrEP-behan-deling ontvang hoef nie dit vir die res van hul lewens te neem nie; hulle kan kies om dit elke keer as hulle die risiko dra om MIV op te doen te neem, maar vir PrEP om doeltreffend te wees, moet dit elke dag [tydens die hoë-risikotydperk] geneem word,” bevestig Mabaso.
Dit moet ook in oorleg met ander beskermingsmetodes, soos kondome vir vroue en vir mans, gebruik word omdat PrEP ŉ persoon nie teen ander seksueel-oordraagbare siektes beskerm nie en ook nie ŉ voor behoedmiddel is nie.
Mabaso sê dat PrEP van hulp kan wees in gevalle waar ŉ paartjie ŉ baba wil hê; PrEP kan help om die MIV-negatiewe persoon en die ongebore baba teen MIV-infeksie te beskerm.
Die Suid-Afrikaanse  Reguleringsowerheid vir Vervolg op bl. 2PrEP kan MIV voorkomBladsy  11 Bladsy  5Monate Coffee skep toekomstige entrepreneursTieners vasberade om menstruasiewaardigheid te bevorder

==================================================================================================================

Page:2

Vuk’uzenzele 2 Desember 2022Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production Regomoditswe Mavimbela Regomoditswe@gcis.gov.za Acting Editor-in-Chief Zanele Mngadi | Zanelemngadi@gcis.gov.zaManaging Editor Tshepo Nkosi | Tshepon@gcis.gov.zaNews EditorNoluthando Motswai Writers: More MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer Language Practitioners  Nomgcibelo Motha  | Boitumelo PhalatseThandolunye Khulu | Mahanyele Ramapalais published by Government Communications (GCIS)Vuk’uzenzeleThe material in this publication may be reproduced, distributed, or transmitted in any form or by any means, including photocopying, recording, or other electronic or mechanical methods, without the prior permission of the publisher on condition that this publication shall be credited as the source.Distributed by: Printed by:ALGEMEENGesondheidsprodukte  (Sahpra) het intussen, vroeër vanjaar, die gebruik van ŉ vaginale ring as ŉ PrEP-produk goedgekeur. Die ring bevat ŉ antiretrovirale medisyne genaamd dapivirine en moet elke maand vervang word. Daarbenewens, ŉ nuwe PrEP-produk — ŉ inspuiting wat vir twee maande hou — wag op goedkeuring. Sodra dit goedgekeur is, sal mense nie meer hoef te onthou om elke dag ŉ pil te drink nie.
Veilige seksDie stigting het ten doel om MIV-infeksies te verminder deur die bevordering van die gebruik van kondome en die beoefening van veilige seks.“Ons doen ŉ beroep op kinders en die jeug om te wag voordat hulle seksueel aktief raak totdat hulle gereed is om meer ingeligte en gesonder keuses te maak”, sê Mabaso.
“Ons bevorder ook veilige seks deur die gebruik van kondome te benadruk asook om slegs met een persoon in ŉ seksuele verhouding te wees.
Die misbruik van dwelms — veral dwelms wat ingespuit word — word teen sterkste afgeraai aangesien dit die risiko verhoog om met MIV besmet te word”, voeg sy by.
Die stigting bemagtig ook mense wat met MIV/GGG leef of die risiko dra om met MIV besmet te word of deur MIV/GGG geraak te word, om kennis te dra van hul regte en toegang te hê tot geregtigheid en regsdienste om die skending van hul menseregte te verhoed en te beskerm. vVanaf bl. 1Met Suid-Afrika wat Wêreld-Vigsdag op 1 Desember gedenk, het die KwaZulu-Natal departement van gesondheid aanbeveel dat MIV-positiewe moeders hul babas vir ses maande lank uitsluitlik borsvoed.
Dit is, volgens die departement, belangrik dat MIV-positiewe vrouens wat borsvoed voedingsopsies met hul MIV-beraders bespreek.
Indien jy die besluit neem om te borsvoed, maak seker dat jy uitsluitlik borsvoed vir die eerste ses maande.  Navorsing het getoon dat babas ŉ bitterskraal kans het om MIV vanaf borsmelk op te doen indien die moeder uitsluitlik borsvoed.
Gedurende jou swangerskap en die maande wat jy borsvoed is dit belangrik om kondome tydens seksuele omgang te gebruik om nuwe infeksies te vermy. Besoek dadelik die kliniek vir hulp indien jy sukkel met probleme soos pynlike tepels of borste.
Die departement beveel uitsluitlike borsvoeding streng aan aangesien dit die baba help om ŉ sterk immuniteitstelseltel ontwikkel, asook ŉ hegter band tussen moeder en baba smee. Borsvoeding verminder ook die moeder se risiko om borskanker te ontwikkel.  Mites en feite oor borsvoeding Daar is verskeie mites oor borsvoeding. Die departement het dié mites ontluister deur die volgende vrae te beantwoord wat gereeld deur beide moeders wat MIVpositief is en nie MIV-positief is nie, gevra word.Vraag: My buurvrou sê dat ek medisyne moet kry om my baba se magie skoon te spoel.
Is dit belangrik?Antwoord: Kolostrum, wat die eerste soort borsmelk is wat deur die melkkliere vrygestel word nadat jy geboorte geskenk het, maak die mekonium in die baba se magie skoon. Jy sal nie enige ander medisyne benodig om jou baba se magie skoon te maak nie, aangesien borsmelk skoon is en inderwaarheid ŉ voering in die magie vorm wat dit teen bakterieë beskerm.Vraag: In die eerste paar dae, as ek nie genoeg melk het nie, kan ek vir my baba water en ander melk ook gee?Antwoord: Die kolostrum is al wat die baba benodig. Al wat jy hoef te doen, is om die baba gereeld te borsvoed sodat jou melk inkom — dit is hoe jy baie melk produseer. Vra die vroedvrou om jou baba binne die eerste halfuur na geboorte vir jou te gee sodat jy jou baba dadelik kan begin borsvoed.
Die baba sal vinniger leer hoe om te soog en dit sal jou help om meer melk te produseer. Vraag: Ek borsvoed, maar my baba is nie tevrede daarmee nie. Moet ek formule-melk gebruik as aanvulling?Antwoord: Nee, jy kan meer melk produseer deur die baba meer gereeld te borsvoed.
Laat die baba toe om aan een bors te drink totdat hy of sy versadig is om te verseker dat die baba die agtermelk drink, wat die melk is wat jou baba teen die einde van ŉ voeding inneem. Hoe meer gereeld die baba borsvoed, hoe meer melk word geproduseer. Vraag: My baba wil so gereeld borsvoed dat ek dalk nie genoeg melk het nie? Antwoord: Die baba groei moontlik baie vinnig en het dus meer melk nodig. Deur gereeld te borsvoed, kan jy genoeg melk vir sy of haar behoeftes produseer. Die melk sal nie opdroog nie. Laat ekstra tyd toe vir die baba om te borsvoed — moenie die baba van jou bors verwyder nie. Indien ŉ baba meer as ses nat doeke per dag het, gereeld gevoer word (minstens 8-12 maal per dag) en minstens 500g gewig per maand optel, beteken dit dat jy genoeg melk produseer.
Vraag: Wat moet ek doen as my baba gereeld huil?Antwoord: Troos jou baba deur hul meer gereeld te borsvoed. Babas moet na aan hul moeders gekoester word. Jy kan hiermee help deur ŉ kamer met jou baba te deel. Indien jou baba honger, dors of omgekrap is, sal borsvoeding help om hom of haar te vertroos. Dit is onwaarskynlik dat jy jou baba sal oorvoed indien jy slegs borsmelk gee. Vraag: Is dit goed om vir my baba ander vloeistowwe te gee om te drink?Antwoord: Nee, ander vloeistowwe kan lei tot siektes soos diarree en longontsteking.
Daarbenewens, indien die baba ander vloeistowwe sou inneem, sal hy of sy nie voldoende soog nie, wat kan veroorsaak dat jy dan nie genoeg melk produseer nie.
Vraag: Het my baba nie in warm weer water nodig nie?Antwoord: Nee, die eerste melk (voormelk) bevat baie water en les die baba se dors.
Maak net seker dat jy jou baba gereeld tydens warm weerstoestande voer. Vraag: Wanneer kan ek begin om ander soorte kos vir my baba te voer?Antwoord: Na ses maande kan jy aanhou om soos gewoonlik te borsvoed, maar geleidelik ook ander kosse vir jou baba begin voer. Die baba is eers gereed om te leer om kos te eet teen die ouderdom van ses maande. vDié inligting is deur die KwaZulu-Natal departement van gesondheid verskaf.Besoek www.gugud-laminifoundation.org vir meer inligting oor en hulp van die Gugu Dlamini-stigting. Besoek jou naaste gesondheidsorgfasi-liteit vir meer inligting oor PrEP.
