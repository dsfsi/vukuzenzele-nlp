Banna-banneng: E ba monna moshemane wa ka

vukuzenzele unnamed

Ha *Tshepo Mofokeng a ne a le dilemo tse 10, o ne a bone kgaitsedi ya hae e dilemo di 17e betwa.
Leha mohlasedi eo ya neng a hlometse a ne a laele moshe mane eo e monyenyane ho roba la fatshe mme a se ke a sheba, o sa ntse a kgona ho hopola sello se otlang pelo sa ho hoeletsa ha kgaitsedi ya hae.
Kamora tlhaselo eo, monna eo o ile a laela bana ba motho hore ba balehe mme ba se ke ba hetla.
Ha ba kgutlela lapeng ka pelo tse bohloko jwalo, kgaitsedi wa hae o ile a mo kopa hore a mo tshepise hore ha a na bolella motho ka peto ena. Mofokeng o ile a boloka sephiri sena sa hae empa sephiri sena se ile sa mo utlwisa bohloko haholo.
“Ha ke ntse ke hola, ke ne ke bona motho ya betileng kgaitse di ya ka moo Katlehong mme ke ile ka hola ke ntse ke tlala bokgopo ka nako le nako.
Ke ne ke sa kgolwe hore o fela a phela ka ntle ho kahlolo ya diketso tsa hae.”Ha a se a hodile e bile e se e le motjha ya matla, Mofokeng o ne a hloleha ho laola kgalefo ya hae, mme ha ngata o ne a hlasela mohlasedi wa kgaitsedi ya hae hang feela ha a mmona.
O ile a fetoha ya sa hlole e ba ngwana ya nang le kgotso mme ya ba motjha ya kgopo.
Ho na le dintho tse pedi tse ileng tsa thiba Mofokeng tseleng ena ya hae ya bokgopo.
Ya pele, o ile a hlohonolofa tswa ka ntate le moholwane wa hae ba neng ba tseba hore di kgoka ha se yona karabo leha ba ne ba sa tsebe hore ke hobaneng ha Mofokeng a ne a etsa jwalo, empa ba bile le hona ho mo kgutlisetsa tseleng. Ya bobedi e ne e le thuso ya seponesa sa ditereneng se boneng tlhaselo ya ho qetela ya Mofokeng ho mohlasedi wa kgaitsedi ya hae.
O ile a siya mohlasedi enwa a mo robile leoto empa ha Mo fokeng a hlalosetsa maponesa a ditereneng seo monna eo a se entseng ka dilemo tseo tsohle tse fetileng, ba ile ba etsa qeto ya ho lokolla motjha eo ka ho mo kgalema feela. Mohlasedi enwa o ile a iswa sepetlele mme ha a ka a etsa qoso.
Ditlhaselo tsa basadi di dutse di ntse di eketseha, leha ho le jwalo, mme Mofokeng o ne a hlile a eketsa ho tshwenyeha.
Ha e ntse e le moithuti wa Pretoria Technikon, o ile a thusa ho theha sehlopha sa ho fadimehisa banna ka seabo sa bona ka hara setjhaba mme ka 2004, o ile a ngodisa sehlopha sa South African Men's Action Group  (SAMAG) e le mokgatlo oo eseng wa mmuso.
Kajeno SAMAG e na le base betsi ba nako yohle ba 10 le dika ntoro mane Gauteng, Freistata, Leboya Bophirimela, Limpopo le Mpumalanga. E itlamme ho tisa diphetoho setjhabeng.
Molaetsa wa yona o moholo ke hore ‘Banna ba sebele ha ba hlekefetse basadi’. Lereo “Real”  le emetse hore R e emetse Responsibility  e leng Boikarabelo, E e emetse Enlightenment e leng ho Hlaboloha le ho ba le tsebo, A e emetse Archetypal (exemplary) e leng ho ba Mohlala, athe L yona e emetse Loving e leng ho ba le Lerato,” ho rialo Mofokeng.
“Bongata ba banna bo tshwae ditswe ke kgatello ya maemo a basadi ke bontate. Ba hodile ba shapuwa e le bana mme ha ba fumane lebaka la hore hobaneng ba ke ke ba hodisa bana ba bona ka yona tsela e tshwanang le eo.
Meetlong e mengata, banna ke bona ba okametseng mme basadi ba bonwa ba le boemong bo lekanang le ba bana mme ka hona ho bonahala ho amohele hile ho ba kgalema ka tsela e tshwanang,” ho rialo Mofokeng.
Motho e mong le e mong o na le seabo seo a ka se etsang ho fetola menahano ya batho, ho rialo Mofokeng.
O dumela hore bana ba lokela ho hodiswa ka ntle ho kgethollo ya bong. Ba lokela ho nkuwa jwaloka bana, eseng jwaloka bashemane le banana mme bontate ba lokela ho ba le seabo se seholo maphelong a bana.