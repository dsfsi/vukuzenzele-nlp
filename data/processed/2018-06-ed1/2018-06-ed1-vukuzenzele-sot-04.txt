Tjhesehelo ya lenaneo lena e mabapi le tlhahiso ya mesebetsi

Adele Schormann

Working on Fire  (WOF) e tsamaisa lenaneo la bolaodi ba mollo le kopanetsweng le netefaditseng hore batjha ba bangata ba tswang metseng e tinngweng menyetla ba fuma na mosebetsi.
Le tsheheditswe ka ditjhelete ke Lefapha la Merero ya Tikoloho, lenaneo lena le wela tlasa Lenaneo la Katoloso ya Mesebetsi ya Setjhaba (EPWP).
Le fana ka tshepo ho batjha ba bangata ba sa kgoneng ho thola mesebetsi le ho fihlella katleho e babatsehang mabapi le thibelo le taolo ya mello ya hlaha, ka ho fokotsa kgahlamelo ya yona.
Lenaneo lena le hirile batho ba fetang 5 000 ba tswang metseng e neng e tinngwe menyetla mme le ba rupelletse ka ho tseba ka mollo, thuto, thibelo le ho bipetsa mollo le maitsebelo a mang, a kang thuso ya pele, bobetli, mo pheho, boitekanelo le boipaballo le dikgokahanyo.
Mohlanka wa dikgokahanyo wa WOF Lebogang Maseko o hlalositse hore lenaneo lena le tobile batjha le ho hira batho ba qhwadileng bakeng sa ho sebetsa dikampong tsa lona tsa diporofense.
“Re toboketsa haholo ntshetsopele ya maitsebelo le ho fana ka mesebetsi ho batjha ba qetang ho tswa dikolong tse phahameng kapa ba sa tswa qeta mangolo a bona a thuto e pha hameng. Ho ba thaothilweng lenaneong lena, 94% ke batjha, 31% ke basadi mme diphesente tse tharo ke ba qhwadileng,” o tiisitse jwalo.
Lorraine Mokoena (31) ho tswa Mpumalanga ke e mong wa ba thaothilweng ya kgotseng mo lemo lenaneong lena. Esale a sebeletsa WOF bakeng sa dilemo tse 11 tse fetileng.
Kamora ho phethela materiki o ile a sokola ho fumana mose betsi dilemo tse pedi. Yaba ausi wa hae o mo bolella ka lenaneo la WOF.
“Motjha wa ho etsa kopo o ne o le boima. Ho kwena mmeleng ke ntho ya bohlokwa haholo bakeng sa mosebetsi ona mme bathaothuwa ba batjha ba kena ditlhakisong tsa mmele. Hang ha o atlehile dithutong tsena o lokela ho atleha ditekong tsa ho lekola hore o phetse hantle mmeleng ebe he ho qala thupello ya ho tima mollo,” o ile a rialo.
Mokoena o qadile e le setimamollo se tlase mme o ile a sebetsa ka matla hore e be moetapele e moholo wa moifo, moo a etellang pele sehlopha sa ditimamollo tse 18.
“Mosebetsi ona o fetotse bo phelo ba ka. Ke nna feela ya sebetsang bakeng sa bana beso le bana ba ka ba babedi. Jwale ke kgona ho fepa lelapa leso le ho kenya bana ba ka sekolo,” ho ile ha rialo Mokoena.”O dumetse hore lepatlelo la twantsho ya mollo ka kakaretso ke mosebetsi wa banna mme o ithutile hore a tiye jwalo ka ha e le mosadi mosebetsing ona.
Mokoena o ikemiseditse ho ba molaodi wa ditshebetso nakong ya dilemo tse pedi tse tlang.
 Sena se tla etsa hore a ikara belle bakeng sa dihlopha kaofela tsa WOF tse ka hara Mpumalanga.Jwaloka ha sehla sa mello se se se fihlile tjena, Mokoena o fanne ka mawa a latelang bakeng sa ho thibela mello ya hlaha: 
• O seke wa hotetsa mollo le palapaleng moo o sa tlo kgona ho o laola.
• Netefatsa hore ho na le thuso le thepa e lekaneng bakeng sa mathata afe kapa afe a ka hlahang.
• O se tlohele mollo o tuka ho se na ya o hlokometseng 
• Hlokomela boemo ba lehodi mo.
• Mello sebakeng se bulehileng ha e ya lokela ho hotetswa matsatsing a tjhesang haho lo kapa ha moya o foka ka  matla.
