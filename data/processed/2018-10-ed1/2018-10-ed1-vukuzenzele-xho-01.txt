Njengendoda yoqobo, ndithi nawe ube yindoda emadodeni, nyana

vukuzenzele unnamed

Ngela xesha *uTshepo Mofokeng waye neminyaka eli-10,  wahlala engcungcuthekiswa ngaphakathi yintlungu yoku dlwengulwa kukadade wabo ominyaka ili-17 ubudala.
Ngethuba umhlaseli oxhobileyo eyalela le nkwenkwana ukuba mayilale phantsi ingajongi, usa liva nanamhlanje ilizwi lesikhalo sikadade wabo ezindlebeni zakhe.
Emva kolu hlaselo, le ndoda yamyalela yena nodade wabo ukuba babaleke bangabheki ngasemva. Ngeli xesha begoduka kubuhlungu kunjalo, udade wabo wamcela ukuba athembise ukuba akasokuze axelele namnye umntu ngolu dlwengulo.
UTshepo wasigcina isithembiso sakhe kodwa eli hlebo lamenza waba krakra kakhulu umphefu mlo wakhe.
“Ngeli xesha ndikhula, ndandi mana ndimbona lo mdlwenguli apha eKatlehong lo nto yandenza ndakhulelwa ngumsindo ngakumbi nangakumbi. Azange ndikwazi ukuyamkela into yoku ba angafumani sohlwayo ngoko wakwenzayo.”UTshepo uthe xa eyinkwe nkwana efikisayo nekhula amandla akakwazi ukuyilawula ingqumbo yakhe, waza wamana ukumhlasela umdlwenguli ka dade wabo nanini na xa embona.
Wasuka ekubeni yinkwenkwana engenankathazo wayidyongwana esoloko ilugcwabevu ngumsindo.
Zaba mbini izinto ezasindisa  uTshepo kobu bundlongondlo ngo. Okokuqala, wayenethamsa nqa lokuba notata nomkhuluwa ababesazi ukuba ubundlongo ndlongo abusiso isisombululo nangona babengayazi intsusa yabo apha kuTshepo, kodwa ba kwazi ukumkhokelela kwindlela ethe tse neyakhayo. Okwesibini okumsindisileyo kukungene lela kwamapolisa akwaloliwe ambonayo uTshepo ehlasela umdlwenguli kadade wabo. Lo mdlwenguli washiyeka ophuke umlenze kodwa emva kokuba uTshepo ewacacisele yonke into eyayenzwe yile ndoda kwiminya ka eyadlulayo, amapolisa akwa loliwe alikhulula eli tyendyana ngokulityityimbisela nje umnwe.
Umdlwenguli wasiwa esibhedlele kwaye akazange afake simangalo.
Noko kunjalo, ukuhlaselwa kwabasetyhini kusahleli kuqhu beka, kwaye uTshepo uya exha laba nangakumbi. Ngethuba engu mfundi ePretoria Technikon, wancedisa ekusekweni kombu tho wokuvula amadoda amehlo ukuba ayiqonde indima yawo ekuhlaleni waza ngowama-2004, wabhalisa umbutho wamadoda obizwa iSouth African Men's Action Group (i-SAMAG) njengo mbutho ongekho phantsi kuka rhulumente.
Namhlanje, i-SAMAG inabase benzi abali-10 abasebenza isigxi na kwaye inee-ofisi eGauteng, eFreyistata, eMntla Ntshona, eLimpopo naseMpumalanga.
Izinikele ekukhuthazeni inguqu kwezentlalo.
Umyalezo wayo ongundoqo uthi ‘Amadoda okwenene awaba phathi kakubi abantu basetyhini’ (Real men don’t abuse women) .
Igama elithi ‘Real’ sisishunquleli sala magama esiNgesi: Responsi ble (Thembekileyo), Enlightened  (Khanyiselwe), Archetypal (yiba nguMzekelo) kunye noLoving  (nokuThanda),” utshilo uMo fokeng.
 “Uninzi lwamadoda lufunde iindlela zokuziphatha ezisekelwe kugonyamelo lwamadoda. Kuba ayebethwa ebuntwaneni ngoku awaboni sizathu sokuba kutheni engenako ukukhulisa kwa ngalo ndlela abantwana bawo.
Kwizizwe ezininzi, amadoda aphethe baze bona abantu base tyhini babonwe bekwinqanaba elinye nelo labantwana ke ngoko kuthathwa njengento eyamkele -kileyo into yokubaphatha njenga bantwana.
Umntu ngamnye unendima ekufanele eyidlalile ukuguqula indlela abacinga ngazo abanye,” utshilo uMofokeng.
Ukholelwa ekubeni abantwana bakhuliswe ngendlela engazi kugxininisa umahluka ngokwe sini. Abantwana mabakhuliswe njengabantwana, kunokuba bakhuliswe njengamakhwe nkwe namantombazana; ootata kufanele badlale ndima emandla kubomi babantwana.