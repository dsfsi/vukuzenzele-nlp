Setjhaba se keteka tumella no ya R21 milione ya mobu

Siya Miti 

setjhaba sa Kapa Botjhabela se lebe lletswe ho wela ka lehlakoreng la tse hlaha kamora ho fuwa tjhelete ya mmuso ho hlophisa lenaneo la bookamedi la diphoofolo tse hlaha, le etelletsweng pele ke se tjhaba.
Sebaka sa Double Drift haufi le Grahamstown se na le batho ba 1 500 ba tswang malapeng a 264. Ba ne ba tloswe mobung wa bona ke mmuso wa Ciskei ka 1991, ba suthela serapa sa diphoofolo tse hlaha seo e neng e le sa ba basweu.
Setjhaba se sa tswa fumana mangolo a boithuelo ba mobu oo, o buseditsweng ho sona ho ya ka lenaneo la kabobotjha ya mobu.
Ho ya ka Tonakgolo ya Kapa Botjhabela, Phumulo Masualle, R21 milione e se e beilwe ka mahlelo tume llanong ya tefello ya mobu, mme e tla neelanwa ka mekgahlelo.
“Ena ke kgato ya bohlokwa ho ya ka polokelo ya naha le diphetoho tsa beng ba naha.
Serapa sena se ntse se ntshe tswa pele hore se kgone ho qothisana lehlokwa hantle le dirapa tse ding tsa diphoofolo tse hlaha mme mmuso o tshehetsa setjhaba ka ho se fa tjhelete, ho nyehela ka diphoofolo tse hlaha esita le thupello,” ho itsalo Masualle.
Setjhaba sena, se tsama isang serapa sa diphoofolo ka kopanelo le Lekgotla la Kapa Botjhabela la Dipaka le Bohahlaudi (ECPTA) katlasa bodisa ba Mokgatlo wa Thepa e Kopanetsweng ke Setjhaba ya Likhaya lethu (LCPA), se amohetse  R6 milione Lefapheng la Merero ya Tikoloho ho ntshe tsapele projeke ya moruo wa diphoofolo tse hlaha pola sing ya diphoofolo tse hlaha ya boholo ba dihekthara tse  1 400, eo se ileng sa e rekelwa ke Lefapha la Ntshetsopele ya Mahae le Tlhabollo ya Mobu.
Modulasetulo wa LCPA, Mxolisi Ngesi, o itse setjhaba se kentse tseko ya sona ka 1998. Ka 2012, ditho tsa setjhaba di ile tsa fuwa mobu wa boholo ba dihekthara tse 23 500 o ileng wa thusetswa ka keketso ya serapa sa diphoofolo tse hlaha sa boholo ba dihekthara tse 1 400.
“Re nyakalletse haholo hobane qetellong re fumane ntho tsohle tseo re neng re di batla. Mmuso o re file tjhelete ya meralo ya motheo. Re na le diphoofolo tse hlaha, tse akgang diqwaha tsa thaba tse 10, mabele a 15 le diphofu tse 10,” o itsalo Ngesi, a eke tsa ka ho re dinare le diphala di tla fumanwa haufinyane.
O ile a eketsa le ka hore setjhaba se fumana thupello ya ho tsamaisa dirapa tsa diphoofolo tse hlaha ho ECPTA.
“Morero ke ho aha dilotje tse pedi mme hajwale re aha ditsi tsa direnjara tsa serapa le seotlwana sa ho laollela diphoofolo,” ho itsalo Ngesi.
“Ka ho kenngwa ha terata ya bolelele ba dikilomitara tse 10 esita le kgoro ya ho kena, ho se ho theetswe setjhaba menyetla e 61 ya mesebetsi,” ho itsalo Letona la Merero ya Tikoloho Edna Molewa ha a ne a neelana semmuso ka serapa sena.