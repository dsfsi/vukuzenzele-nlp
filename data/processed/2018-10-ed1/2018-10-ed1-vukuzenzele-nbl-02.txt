Umtlhatlhana Ojayelekileko Utjhugululwe Waba Yindawo Yokuphulula Umzimba Yomnono, iSpa

Nonkululeko Mathebula 

U Thaini Masakane uzenzele igama  ngokutjhugulula umtlhatlhanakhe waba  yindawo yokuphululela  umzimba  (i-Spa) .  Ibhizinisi ka-Thaini, iVictory Body and Nail Studio , ese-Bo tshabelo eFreyistata, ikhula nga mandla begodu idosa abantu abavela mibundu yoke abeza bazokutetenyiswa kilendawo yokuphululwa umzimba.
Wathoma ukuthengisa izitja ze-Tupperware  asese neminya ka eli-19; njenganje, njengoba selaneminyaka ema-28 nje, uthi kade aba netjisakalo yokuba nebhizinisi engeyakhe, nje-ke uthokoze khulu ukuthoma lelikhambo lebhizinisi alitho mileko.
“Ngathoma ngokusebenzela umuntu kilebhizinisi; kuku lapho-ke lapho ngathola khona ilimuko lokwenza umsebenzi lo,” utjho ahlathulula, angeze lele ngokuthi wafunda iimfu ndo zecosmetology , e-Motheo TVET College ese-Bloemfontein.
Ugcine selakulungele uku phuma azijamele yedwa, begodu solo kwalokho azange asaqala emva. Ibhizinisi  yakhe le ivala isikhala esikho na emakethe ye-Botshabelo, begodu amakhastamakhe amsekela ngokuthembeka aya ngokwanda.  Ulungisa abantu iinzipho zemino (manicure) nezeenzwani (pedicure)  abe aziphoritjhe, abathobe umzi mba ngokubaphulula, abahla mbise ubuso abe abezese nangezezeso zebusweni.  Iinthombe zakhe zamhlapha azifode aseSpa sakhe somtlha tlhana azithumele eenkundleni zokuthintana zirhatjheke kizo zoke iinkundla zokuthintana. Abantu bayabuka, bababaza amandlakhe wokusungula, bathi usibonelo esihle esisikhu thazo ebantazaneni bemaloki tjhini.  LesiSpa, esakhiwe ngamase nke amatjha aphazimako inga mtlhatlhana wokuhlala ojaye lekileko, siburhanyarhanya ngaphakathi; khona khono kho-ke ngikho kanye okusenza ukuthi sibe yindawo ekulungele mbala ukwenza umsebenzakhe.
“Indlela abayithokozela ngayo abantu indawo le nami ingirarile. Ngisararekile bengisathukiwe.  Ngithokoza angiwuvali umlomo ngesekelo elihle kangaka ebantwini be khethwapha kunye nebantwini abavela ngaphandle kweFre yistata imbala.” U-Thaini uyintandani; wakhuliswa ngukghariyakhe owayenebhizinisi yeenkukhu, athengisa namaswidi, ama khekhe namantongomani:  le si-ke sitjengiso esihle sokuthi ummoya webhizinisi yinto eseengazini ekhabo.
 “Ibhudango lami nasele liphe lele, kubona ibhizinisi yami ikhula iphakamele phezulu, izokwazi ukuvulela abantu abangasebenziko umsebenzi, inikele nelutjha ithemba loku thi umuntu angaphumelela epilweni nakabeka ingqondwa khe epumelelweni,” kutjho u-Thaini.
Uthi lapho aqale khona khulu kwanje kukhulisa ibhizinisi yakhe le ngokukhuphula ifundiso ngalomsebenzi, kobanyana azokwazi ukunabisa umsebenzi azawenzela amakhastama kiyo ibhizinisakhe le.