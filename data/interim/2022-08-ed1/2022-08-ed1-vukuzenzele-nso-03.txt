

==================================================================================================================

Page:3

HEALTH Vuk’uzenzele3Phato 2022 Kgatiso 1 FROM THE UNION BUILDINGSHO TSWA UNION BUILDINGSDi ngata tse re ka di etsang mme re tlo di etsa ho fedisa ho tima kgafetsa ha motlakaseDibekeng tse mmalwa tse fetileng, ho bile le ho tima kgafetsa ha motlakase ho setisitseng moruo wa rona mme ha thatafaletsa bophelo Maafrika Borwa ohle.
Mokgahlelo wa bo tshelela wa ho tima ha motlakase o susumeditswe ke tahlehelo ya dimegawatse (MW) tse fetang  18 000 tsa ho fehla motla kase ka lebaka la ho robeha ha metjhini e o fehlang le boipelaetso bo sa tshireletsehang ba basebetsi ba Eskom.Ka mora dilemo tse leshome tsa leqeme la motlakase, Maafrika Borwa a na le tokelo ya ho ikutlwa a ferekane le ho kgwena. Ka dinako tse tshwanang le tsena, ho ka utlwahala e ka ha ho pheletso.Empa, le ha ho tima ha motlakase ho bonahala ho ntse ho hlwa mekwalaba, nnete ke hore re se re nkile mehato e mmalwa ya bohlokwa bakeng sa ho lokisa bothata ba phephelo ya motlakase.Ho ka sehlohlolong ho rona hajwale ke ho tsitsisa motlakase. Jwalo ka ha metjhini e ntse e loka mme sekgahla sa ho fehla se kgutletse sekeng, Eskom e tla kgona ho fokotsa ho tima ha motlakase ho ya mekgahlelong e tlase.Tumellano e fihlelle tsweng ke Eskom le me kga ya basebtsi e tla thusa ka tokiso e hlokahalang le ho kgutlisetsa metjhini e meng tshebetsong. Mola wa phepelo o hlahang Cahora Bassa Mozambi que o lokisitswe, mme o tlatseletsa ka dimegawatse tse 600 kgokahanyong, le Karolo 6 ya Medupi e kgutletse tshebetsong ka Moqebelo, mme e tlatseletsa hape ka dimegawatse tse 720. Dikarolo tse ding di lebeletswe ho kgutlela tshebetsong hape, mme di tla lokisa maemo e renang.Ka ho tshwanang, makala a kenyang molao tshebetsong a sebetsa ka thata ho lwantsha boqhekanyetsi, boshodu le bobodu hore a hlole kotsi e bakwang ke botsotsi bona ba motlakase.Qetellong, ho salang ke hore re hloka ho eketsa bongata kgokahanyong ya phepelo ya motlakase. Ho na ho ka theha monyetla wa hore Eskom e ka lokisa le ho eketsa tshebetso e ntle ya ditshebeletso tsa yona. Ho tla theha le tshehetso ya hore le ha metjhini e mmalwa e ka robeha ka nako e le nngwe, ho ka sebediswa le mehlodi e meng.O mong wa mehato ya pele e ke ileng ka e nka ka 2018 ke ho tsoseletsa lenaneo la ho batla motlakase o kgonang ho ntjhafatswa. Ho hong ho kenellang thekong ya metjhini e metjha e fehlang ka lenaneo lena, ke hore ho eketswa ha sekepele sa dilaesense tsa diporojeke tse ntjha tsa ho fehla ho ya ho dimegawatse tse 100 ho bolela hore batsetedi ba ikeme tseng ha ba hloke laesense hore ba ahe ditsha tsa ho fehla tsa boholo bo fellang mona. Ntlafatso ena e bobebe e butse monyetla wa tonanahadi wa ho tsetela. Eskom e hlwaile lefatshe ka thoko ho ditsha tsa yona tsa ho fehla motla kase bakeng sa batsetedi ba poraefete ba diporojeke tsa motlakase o kgonang ho ntjhafatswa. Tokiso ya meetso e qetilwe bakeng sa ho ntlafatsa tshebetso ya Dikarolo 1, 2 le 3 tsa Medupi mme di sa tla ho dikarolo 5 le 6.Le ha mehato ena e le bohlokwa mme e tlo beha ditholwana dikgweding tse tlang, ho hlakile hore ha e a lekana bakeng sa ho lokisa bothata bo re bo tobileng.Seo dibeke tse mmalwa tse fetileng di re bonitseng sona ke hore re hloka ho etsa ho toma mme re ho etse ka potlako e kgolo.Ha ho lebaka la hore hobaneng ha naha e jwalo ka ya rona – e nang le tsebo, bokgoni le disebe-diswa – e tlameha ho ba le leqeme la motlakase.Dibekeng tse mmalwa tse fetileng, re ne re ntse re sebetsana le metjha e meng e fapaneng bakeng sa ho potlakisa mesebetsi yohle le ho eketsa phepelo ya rona ya motlakase le Matona a amehang mmoho le diofisiri tse ka sehlohong. Molaetsa o hlakile: ena ha se nako ya ho sebetsa jwalo ka tlwaelo. Re hloka ho iteta sebete bakeng sa ho fedisa ho tima kgafetsa ha motlakase.Le ha mehato e re seng re e nkile e tla boloka phepelo ya motlakase o tshepahalang mme o le theko e tlase ho ya nakong e tlang, re ne re ntse re lekola metjha e re ka e nkang hajwale bakeng sa ho etsa hore seo se etsahale haufinyana.Haufinyana re tla be re qeta moralo o felletseng le ho fumana maikutlo a baahi a hlokehang bakeng sa ho qetella mehato e latelang. Ha re se re qetile, haufinyana re tla kgona ho phatlalatsa maano a tebileng a ho fihlella tswelopele e potlakileng ya twantsho ya ho tima ha motlakase. Ha ho tharollo e bobebe bakeng sa bothata ba rona ba motlakase. Empa re ikemiseditse le ho tsitlallela ho leka metjha yohle le ho sebedisa menyetla yohle bakeng sa ho netefatsa hore re fehla motlakase o lekaneng bakeng sa ho fihlella ditlhoko tsa naha ka bophara.  v