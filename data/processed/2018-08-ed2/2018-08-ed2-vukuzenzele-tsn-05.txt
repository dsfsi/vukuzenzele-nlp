Yolisa o a atlega mo tirong ya gagwe ya go loga dibaga

Dale Hes

LERATO LA boitlhamedi le dirile gore Fuma a tlhame kgwebo e e atlegileng. Yolisa Fuma o tsamaile loeto lo lo gaga- matsang mo go tsweng
mo bohumeng kwa Kapa Bo- tlhaba, go ya kwa go itemoge- leng fa a na le lerato la bota- ki le go dira ka diatla mme jaanong o tsamaisa mananeo a gagwe a go rutana fao a abela- nang bokgoni jwa gagwe le basadi ba ba sa direng.
Fuma o belegwe kwa motse-
setoropo o o ka fa ntlenyana ga Queenstown kwa Kapa Botlha- ba, a nna mo ntlong e nnye le maloko a le 15 a balolapa lwa gagwe.
“Balolapa lwa me ba ne ba sena madi a a lekaneng go ka ntsenya sekolo. Ka ntlha ya go se rutege, ke ne ka tshwanela ke go ipatlela tsela ya go itirela lotseno,” ga rialo Fuma.
O tsere nako e ntsi a ithuta go loga mologo wa korotšhete mme morago o ne a fudugela kwa Motse Kapa go ya go nna le ausi wa gagwe. Teng foo Fuma o ne a ithuta go loga dibaga, mme
morago o ne a fudugela kwa Mbekweni kwa Paarl go ya go batla mafulo a matalana.
“Go ne go na le batho ba le bantsi bao ba neng ba batla dibaga tsa me. Ka jalo, ke ne ka tsaya dikumo tsa dibaga di le mmalwa le go di tlhatlhamolola kgato ka kgato go bona gore di logilwe jang. Morago ka ithuta go dira dikumo tsa me le go di rekisa kwa Ikwezi Centre kwa Paarl,” a rialo.
Fuma e ne e le mongwe wa
batlhagisi ba dibetlwa ba le 20 ba ba tlhageletseng ka magetla le go tlhopiwa ke Mmasepala wa Selegae wa Drakenstein le Mokgatlho wa Bojanala wa Selegae wa Drakenstein (DLTA) go tsenela lenaneo la katiso la matsatsi a le mane leo le neng le tshwerwe ke Setheo sa Botlhami le Bothadi (CDI).
Lenaneo le rutile batsaakarolo
go tlhagisa dikao tsa dikumo tse di ka rekiwang tseo di ka thu- sang babetli go aga dikgwebo tsa bona.
“Dithutano di re rutile go dira maano a kgwebo. Ke lebogela
tšhono e ke e boneng, jaaka ke tla kgona go tsweledisa kgwebo ya me, ga tlhalosa Fumi.
Dikumo tsa gagwe tsa dibaga le tse di logilweng ka mologo wa korotšhete ga jaana di rekwa ke bareki ba bokgakala jwa Germa- ny le Sweden.
“Dinako tse dingwe go ne go le boima, fela ka tshegetso ya CDI le mmasepala, ke kgonne go simolola go dira madi le go fepa bana ba me ba le bane. Ke fitlheletse bontsi jwa ditoro tsa me,” ga rialo Fuma.
Yolisa o ne a swetsa gore o ba- tla go fetisetsa kitso le bokgoni jwa gagwe go basadi ba ba sa direng mo kgaolong ya gagwe, gore ba tle le bone ba kgone go simolola go itirela lotseno lo ba le tlhokang go fepa bamalapa a bona.
“Ga jaana ke tshwarela dithu-
tano mo ntlong ya me le go katisa basadi ba bararo bao ba sa direng. Ke na le tsholofelo ya gore ke tla kgona go ba thapa mo kgwebong ya me mo nakong e e sa fediseng pelo,” ga rialo Fuma.