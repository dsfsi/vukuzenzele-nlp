Rabulasi wa mufumakadzi u khou bvelela nga u lima

Nonkululeko Mathebula

Ubva kha vhushai vhuhulu na u seiwa nga u shuma bulasini, Mahlatse Matlakane (20) zwa zwino ndi rabulasi wa phiriphiri dala a no khou bvelela vhukuma.
Mahlatse o thoma u shuma a sa wani malamba kha bulasi yapo ya phiriphiri dala musi tshikolo tsho vala na mafhe loni a vhege a na miṅwaha ya 15 a tshi khou thusa mme awe vhe vha vha vha sa shu mi u itela uri hayani hu vhe na zwiḽiwa.  Matlakane u wanala Ga-Moi simane ngei Buchum hanefha nnḓa ha Polokwane kha Limpopo.
O ri naho a tshi khou ḓifhelwa nga mitshelo ya mishu mo yawe fhedzi zwo vha zwi songo leluwa.
“Nṋe na vharathu vhanga ro aluwa u konḓa nga maanḓa.
Thanga dzanga dzo vha dzi tshi dzulela u ntsea musi ndi tshi thoma u shuma bulasini vha tshi ri vhulimi ndi ha vhathu vha songo funzeaho.
“Hezwi zwo vhaisa vhuḓipfi  hanga fhedzi ndo vha ndi tshi khou ṱoḓa nḓivho ya vhulimi uri ndi ḓo kona u bvela naho phanḓa sa buḓo ḽa mushu mo,” o ralo.Musi Matlakane o wana tshenzhemovho o mbo ḓi kwama muṋe wa bulasi ya he a vha a tshi khou shuma a sa wani malamba Vho Johan Nel u humbela u ṱavha mbeu dzawe na u lima phiriphiri.
Vho Nel vha mu ṋea hekithara mbili dza mavu kha bulasi yavho.Matlakane o ri: “Ndo mangadzwa nga u vhona mbeu ṱhukhu dzi tshi shanduka u vha zwimela zwine zwa anwa phiriphiri dala khulwane. U vhona uri zwimela zwi khou farwa hani nga u shumisa manyoro na u langa zwikhokhonono zwo ita uri ndi fune vhulimi nga maanḓa. Ndo zwi ḓivha na zwenezwo uri he zwi ndi zwine nda funa u ita zwone.” Musi o khunyeledza maṱiriki, Matlakane o dzhia ṅwaha a sa khou dzhena tshikolo naho o vha o ṱanganedzwa  Yunivesithi ya Johannesburg u gudela zwa mulayo.
O vhuelela kha Vho Nel u dovha a vha humbela thuso ya vhulimi he vhone vha mu tsivhudza uri a ambe na vha musanda vha henefho nga ha khonadzeo dza u mu fha mavu.
Nga murahu ha u vhona mve laphanḓa ine a khou ita kha bu lasi ya Vho Nel, vhamusanda vhapo vha mu fha hekithara dza mavu dza 40 kha bulasi ya Babirwa Ba Tau Ya Tswala hune zwino a ita vhubindudzi hawe khayo. O thola vhaswa vhaṋa uri vha shume nae.
Bulasi ya Matlakane i ṋetshedza phiriphiri dala kha mimaraga ya zwibveledzwa zwitete ngei Bochum, Polokwane na Johannesburg.
Naho  bindu ḽawe ḽi na mbuelo ya R50 000 nga ṅwedzi, Matlakane o posa maṱo awe kha u phuletshedza u swika kha maraga wa dzitshaka.
Matlakane o amba uri u na fu lufhelo kha vhumatshelo hawe nahone tshipikwa tshawe ndi u takula miraḓo ya vhadzulapo vha vhaiswaho nga vhushai nga u ṋetshedza vhukoni na mushumo musi bindu ḽawe ḽi tshi khou ḓi hula ḽi tshi ya.
Naho a sa athu wana thuso kha muvhuso, Matlakane u na fu lufhelo ḽa khonadzeo dza vhu matshelo hawe na uri o amba uri tshipikwa tshawe tshihul wane ndi u takusa vhathu vho vhaiswaho nga vhushai kha tshitshavha tsha hawe nga u vha ṋetshedza vhukoni na mushumo, musi bindu ḽawe ḽi tshi khou ḓi aluwa ḽi tshi ya .