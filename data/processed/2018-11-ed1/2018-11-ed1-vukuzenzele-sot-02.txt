GO GEORGE e etella pele matlafatso ya batho ba nang le boqhwala

vukuzenzele unnamed

Phihlello ya di palangwang tsa bohle hangata ke phephetso bakeng sa batho ba nang le boqhwala kaha dibese tse tlwaelehileng le dibese tse nya ne tse ngata di sena disebediswa tse hlokahalang bakeng sa ho palamisa bapalami ba nang le boqhwala.
Bomasepala ho phatlalla le naha jwale ba se ba qadile ho itahlela ka setotswana bakeng sa ho rarolla bothata bona. Mme Masepala wa Lehae wa George o behile maemo a matjha ma bapi le kamoo mekgwa ya di palangwang tsa setjhaba e ka tswelang batho ba nang le bo qhwala molemo kateng.
E fumane thuso ya ditjhelete ho tswa ho Lefapha la Naha la Dipalangwang, dipalangwang tsa dibese tse potlakang (BRT) tsa GO GEORGE hajwale di na le dibese tse nyane tse 35, dibese tse tlwaelehileng tse 36 le tse mahareng tse 33. Dipalangwang tsena kaofela di loketse ho pa lamisa ditulwana tsa batho ba nang le boqhwala.
Dibese tse tlwaelehileng le tse mahareng di na le dirempe tsa elektroniki, dikateng tse ikgethang tsa bodulo le tse ding tse tlwaelehileng. Ho ile ha tsepamiswa maikutlo ka ho ikgetha  dibeseng tse nyane, tseo, nakong eo di neng di fanwa ka selemo sa 2015, e bileng tsa pele ka hara Aforika Borwa tsa mokgwa wa ho phahami sa le ho palamisa bapalami ba sebedisang ditulwana tsa  boqhwala. Hape di na le dibaka tsa ditulwana tsa batho ba nang le boqhwala le mamati a sebetsang ka haedroloki, ho etsa hore ho be bonolo hore bapala mi ba nang le boqhwala ba kene ka beseng.
“Ena ke yona feela tshebeletso ya dibese ka hara Aforika Borwa e fihlellwang ke batho kaofela,” ho ile ha rialo motsamisi wa GO GEORGE James Robb.
“Ena ke e nngwe ya ditshiya tsa bohlokwa tsa tsamaiso ya GO GEORGE. Ho hlokolosi hore motho e mong le e mong wa George a fihlelle dipalangwang tsa setjhaba hore a tle a finyelle menyetla ya mosebetsi, ya ho ya mabenkeleng, kerekeng, boitapollong le ditshebeletsong tse kang tsa tlhokomelo ya kalafo.
“Bapalami ba nang le boqhwa la ba ananela ho nkelwa hloo hong ha ditlhoko tsa bona le mathata a letsatsi ka leng a ho ya dibakeng tse hole le malapa a bona, le tshehetso hore ba ike mele hore ba kgone ho itsamaela ba le bang.” Rodrique Felix, e mong wa basebedisi ba tshebeletso ya dibese, o ile a ba kotsing ya sethuthuthu dikgweding tse 18 tse fetileng. Hajwale o tsamaya ka setulwana sa boqhwala empa o re tshebeletso ena ya dibese e entse hore ho be bobebe ho ya sepetlele.
“Hantlentle, motsemoholo kaofela wa George o tshehetsa hantle feela batho ba sebedisang ditulwana tsa boqhwala, e leng monyetla o babatsehang,” ho ile ha rialo Rodrique.
Masepala hape o na le mekgwa e mengata ya tshehetso bakeng sa batho ba nang le boqhwala ka tshebediso ya read-speaker  websaeteng ya masepala e balang se ngotsweng websaeteng .

