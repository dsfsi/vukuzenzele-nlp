Waardigheid vir oorlewendes van seksuele  geweld 

Noluthando Motswai

Gauteng se Departe ment van Gesond heid het op die behoeftes van slagoffers van seksuele en geslagsge baseerde geweld gereageer met die herbekendstelling van die Sinakekelwe Thuthuzela Sorgsentrum by Thelle Mogoerane Hospitaal in Vosloorus. Die sentrum is daarop gerig om die trauma van seksuele geweld te verlig en om sekon dêre viktimisasie van oorle wendes te verminder deur professionele mediese sorg, berading en toegang tot toe gewyde ondersoekbeamptes en aanklaers, alles onder een dak, te bied.  Die Departement se woordvoerder, Lesemang Matuka, sê dat slagoffers voorheen ver moes reis om toegang tot hierdie dienste te verkry. Die heropende fasiliteit sal mense van Katlehong, Thokoza, Vosloorus en omliggende gebiede help.“Die departement streef na beter gesondheid vir almal deur kliniekpersoneel met spesiale vaardighede toe te rus om slagoffers van misdaad by te staan. Die afgelope drie jaar het 106 van die kliniekpersoneel 'n praktisyns kursus vir die versorging van slagoffers van seksuele geweld voltooi.”Hy sê sy departement sal sy vennootskappe met NRO's en ander vennote wat  met die voorsiening van sielkundige ondersteuning help, voortsit, met die klem op voorkoming eerder as na-geweldsversorging.
Thuthuzela-sorgsentrums is tot stand gebring om die proses vir die aanmelding van verkragting en ander seksuele misdrywe te verbeter. Slagoffers word nou in 'n waardige en sorgsame omgewing bygestaan.
Die sentrums word deur die Nasionale Vervolgingsgesag in bedryf gestel, in samewerking met die departemente van Gesondheid; Maatskaplike Ontwikkeling; en Justisie en Staatkundige Ontwikkeling, asook die Suid-Afrikaanse Polisiediens.
Daar is sewe sentrums in Gauteng, waarvan die eerste een in 2000 by die Chris Hani Baragwanath Hospitaal geopen is.
Dr Efadzwa Tipoy, 'n  senior kliniese bestuurder wat aan die hoof staan van die Sinakekelwe Thuthuzela Sorgsentrum, het lede van die gemeenskap aangeraai om, indien hulle slagoffers van seksuele geweld sou word, die voorval so gou moontlik by die sentrum aan te meld.
“Die geriewe bied behandeling wat voorkom dat seksueel oordraagbare infeksies soos Hepatitis B en MIV oorgedra word. Pille wat swangerskap as gevolg van seksuele geweld voorkom, sal ook voorsien word. Moet jouself nie was nie; draai die klere wat jy gedra het in bruin papier toe (nie plastiek nie) en bring dit saam met jou na die sorgsentum toe,” sê dr Tipoy.
Hy het voorts gesê dat daar sedert  die opening van die sentrum groot begrip was vir die dienste wat hulle bied en dat kliënte se menswaardigheid herstel word omdat hulle kan stort nadat hulle ondersoek is.
Een van die uitdagings waarvoor die kliniek te staan kom, is dat kliënte dikwels te lank ná die voorval daar aankom – dit is belangrik dat be wyse versamel en medikasie binne 72 uur ná die aanval toegedien word.