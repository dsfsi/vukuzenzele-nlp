

==================================================================================================================

Page:2

Merero ya BafsaVuk’uzenzele Londiwe Mbatsane bjale o thwetšwe ka baka la Lenaneo la go Nyakela Batho Mošomo la NYDA.

 7 Mosegamanye Kgatišo 2Go fa bafsa bao ba sa šomego tshepoMOKGATLO wa mmušo wo o ﬁ  lwego maikarabelo a go lwantšha ditlhohlo tšeo di amago bafsa ba naga o sepediša mananeo a mmalwa ao a ikemišeditšego go fa bafsa kgonagalo ya katlego.
Go lwantšha bothata bja bafsa bja go hloka mošomo Silusapho NyandaLondiwe Mbatsane, yoo e lego mohlahli wa mabokgoni wa mokgatlo woo o se nago poelo wa Grassroot Soccer , o hlokile mošomo mengwaga ya go feta ye mebedi pele Mokgatlo wa Tlhabollo ya Bafsa wa Setšhaba (NYDA) o mo thuša.
Mofsa yo wa mengwaga ye 24 o boletše gore ka go mo thuša go hwetša mošomo, NYDA e mo kgontšhitše go thuša mmagwe yo a sa šomego.
Ka morago ga gore mogwera wa gagwe a mmotše ka lenaneo la go hweletša batho mošomo la NYDA, Mbatsane o bile a romela Lengwalophelo la gagwe le setiﬁ  keiti sa gagwe sa marematlou go mokgatlo. Modudi yo wa Hazyview  o bolela gore o išitše ditokumente tša gagwe mathomong a ngwaga wo ka Pherekgong gomme mafelelong a Dibokwane, a thoma ka mošomo wa gagwe wo mofsa.
“Ke išitše Lengwalophelo la ka le setiﬁ  keiti sa marematlou eupša ke be ke tšhoga gore ba ka se mpitše ka gore ba be ba nyaka motho yo a nago le marematlou fela gomme nna ke be ke na le dithuto tša tlaleletšo,” a realo.
Tšona di akaretša Diploma ya Human Resources  go tšwaStanford International Collegele Diploma  ya Business Management  go tšwa Tshwane South TVET College , tšona tše ka moka ga se tša mo thuša go hwetša mošomo pele ga ge NDYA e ka tsena ka bogare.
Lenaneo la go hweletša batho mošomo le ikemišeditše go kgokaganya bafsa bao ba nago le mabokgoni le bao ba se nago mabokgoni, ba go ﬁ  hla ka mengwa ye 35, le mešomo ka dikhamphaning tšeo di nago le dikgoba.
Lenaneo le le thuša gape bafsa go hwetša mabokgoni a maleba ka lenaneo la tlhahlo ya go beakanyetša mošomo. Lenaneo le le tlhahla bafsa bao ba se nago mabokgoni go ba lokišetša mmaraka wa mošomo.
Bafsa ba swanetše go šomiša dibaka tšeo di abjago ke NYDA, gwa realo Mbatsane. NYDA e na le mananeo a mmalwa ao a ikemišeditšego go fa bao ba nyakago mošomo diposo tša maleba. Wona a akaretša Pearson Job Seekers Opportunity  le Lenaneo la Ditirelo tša Bafsa tša Setšhaba.
Bafsa bao ba nago le kgahlego ya go ba karolo ya le lengwe la mananeo a ba ka romela Mangwalophelo a bona go NYDA ka emeile goba ka sebele dioﬁ  sing tša NYDA.
Ke moka mokgatlo o tsenya tshedimošo ya batho bao ba nyakago mošomo pele o ka ba tswalanya le bathwadi bao ba nyakago mabokgoni ao a itšego a bona. vIkgokaganye le NYDA ka go leletša 0800 52 52 52 goba ka go romela emeile goinfo@nyda.gov.za.
Dale HesMokgatlo woo o nepišago bafsa e lego Lulaway o šogana kudu le bothata bja go hloka mošomo ga bafsa, o thušitše ka dibaka tša mošomo le go ithutela mošomo go bafsa ba go feta 30 000Ka ge o šoma kudu le mmušo, mekgatlo yeo e se nago poelo le lekala la praebete, Lulaway e hlotše disenthara tša mošomo tša go feta 200 mo diprofenseng tše senyane ka moka.
Ka Bellville, Protšeke ya Tlhabollo ya Bašomi ya Lulaway e thekgwa ka ditšhelete ke Toropokgolo ya Motsekapa – e sepediša lenaneo la tlhahlo ya mengwaga ye meraro go thuša bao ba nyakago mošomo go ipeakanyetša lefase la mošomo.
Go thoma ka ngwaga wa 2011, mokgatlo o ngwadišitše bafsa ba go feta 516 149 mo datapeising ya batho ba go nyaka mošomo, ya tlhahla 5 472 gomme ya hweletša ba 2 968 mešomo ya sa ruri, go tloga go maemo a taolo, mošomo wa kakaretšo, tšhireletšo, dithekišo, bobotse le mešomo ya disenthara tša kgokagano.
Yo mongwe wa baholegi ke Beauty Mnxulu (26), yo a dulago motsesetoropong wa Khayelitsha. Ka morago ga mengwaga ye mene ye metelele a palelwa ke go hwetša mošomo, Mnxulu o ile a ngwadiša mo lenaneong la go lokela go šoma la Lulaway. Gonabjale o thwetšwe bjalo ka mmaditsela wa kalatšo wa Fidelity .
“Ge ke be ke eya tlhahlong ya go lokela go šoma, le sona seo e bile toro yeo e fetogilego nnete go nna ka gore batho bao ba bego ba re ruta ba be ba dira seo ka lerato. Ke be ke tseba gore e tlo nthuša go hwetša mošomo ke moka e se kgale ka morago ga moo, ke ile ka thwalwa. Ke hlakana le batho ba go fapana letšatši le lengwe le le lengwe; batho ba na le bothata bja go humana mošomo eupša ke ikem išeditše go thuša. Ka lebaka la seo batho ba Lulaway ba nthutilego sona, ke dira mošomo wa ka ka lerato gomme ke rata seo ke se dirago” gwa realo Mnxulu.
Modudi yo mongwe wa Khayelitsha, Zikhona Yeko (24) le yena o swere bothata go hwetša mošomo gomme ka morago ga go kgatha tema mo lenaneong, gonabjale o šoma bjalo ka mmaditsela wa dithekišo wa Cell C.
“Bothata bjo ke bilego le bjona ke karolo ya katlego ya ka ka gore di ntirile gore ke tiye,” gwa realo Yeko.
Leloko la komiti ya ramotse ya dibaka tša ekonomi la toropokgolo, James Vos, o re lenaneo le ke kanegelo ya katlego ya ka moo go šoma le badirišani go ka fenyago ditlhohlo tša go hloka mošomo. vBafsa bao ba nyakago go ngwadiša le Lulaway ba ka thoma profaele ya motheo mo go https://www.lulaway.
co.za/register/ gomme ba ye go senthara ya bona ya mošomo ya kgauswi go tlatša kgopelo ya mošomo le go dira ditekolo.
  Lulaway e hweleditše bafsa ba go feta 30 000 mešomo goba dibaka tša go ithutela mošomo go phatlalala le Afrika Borwa.