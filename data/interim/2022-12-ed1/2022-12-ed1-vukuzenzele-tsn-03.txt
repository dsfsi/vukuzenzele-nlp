

==================================================================================================================

Page:3

HEALTH Vuk’uzenzele 3 Sedimonthole 2022 GO TSWA KWA UNION BUILDINGSMo dingwageng di le mmalwa tse di fetileng ma Aforika Borwa a ne a to bana le kgolo ya ikonomi e e gogang maoto mmogo le dipalopalo tse di gole tseng ruri tsa batho ba ba tlhokang ditiro.
Tsona di ne tsa tlhotlhelediwa gape le ke leroborobo, ditshu petso tsa kgwedi ya Phukwi 2021, mmogo le merwalela e le mentsinyana mo ngwageng ono kwa tshimologong mo mafelong a le mantsinyana mo profofenseng ya KwaZuluNatal, ya Kapa Botlhaba le ya Bokone Bophirima.Mo godimo ga tsotlhe tseno, ditiragalo tsa go tshaba ga mabone le tsona di ne tsa gakala, tsa phuaganya ikonomi le go dira gore malapa le dikgwebo di goge boima.
Le fa tota re tsamaile re kopana le dikgwetlho tseno tsotlhe, setšhaba sa rona mmogo le ikonomi ya rona di ne tsa ntsha ga tshwene. Se se iponagatsang jaanong ke gore ikonomi ya rona e bonagala e simolola go itharabologelwa.
Dipalopalo tsa batho ba ba thapiwang, segolobogolo tsa ga jaana, di dira gore re nne le tsholofelo.
Setheo sa Dipatlisiso tsa Dipalopalo sa Aforika Borwa (StatsSA) se rekotile gore dipa lopalo tsa batho ba ba tlhokang ditiro di fokotsegile mo kota reng ya bobedi ya ngwaga wa 2021. Se se kgolo go gaisa ke gore go ya ka dipatlisiso tsa bona palo ya nnete ya batho ba ba nang le ditiro e tlha tlogile go tloga mo go ba le  14.5 milione mo kgwedi tharong ya bone ya ngwaga wa 2021 ya tlhatlogela go  15.5 milione mo kgweditha rong ya bobedi ya ngwaga wa 2022. Go tlhatloga ga dipalopalo tseno go re tiisa mmooko jaaka ditiro tseno e le tsona tse di tlhokagalang thata mo pakeng ya ntlha ya monongwaga.
Ditiro tseno di tlhodilwe segolobogolo mo maphateng a a jaaka a ditirelo tsa setšhaba le baagi, a kgwebisano, a ma tlole mmogo le a dikonteraka tsa go aga.
Le fa go le jalo, go santse go na le dilo tse dintsi tse di tshwanetsweng go diriwa gore re nne le phokotsego e e bonagalang mo dipalopalong tsa naga ya rona tsa batho ba ba tlhokang ditiro.
Ka fa letlhakoreng le lengwe, dipalopalo tseno di re bolelela gore dikarolo tsa Leano la Tsosoloso le Kagosešwa ya Ikonomi tseo re boneng go le botlhokwa go samagana natso ka bonako – tse di jaaka go thapa batho ba le bantsi mo setšhabeng go direla setšhaba, go thusa go tsosolosa ikonomi le go aga mafaratlhatlha a setšhaba – ke dikarolo tse di re tswelang mosola mo go tlholeng ditiro.Jaaka go aga mafaratlhatlha le dipeeletso e le tse dingwe tsa dikarolo tse di botlhokwa mo leanong la rona la go tsosolosa ikonomi, go bona ditiro mo lephateng la dikonteraka tsa go aga di tlhatlogo ke selo se se re tiisang mooko.
Mo Puong ya Tekanyetsokabo e e tlhagisitsweng ka kgwedi ya Tlhakole 2022 go tlhalo sitswe gore tiriso ya madi a a dirisediwang mafaratlhatlha a setšhaba e tla tlhatloga ka 30% mo pakeng ya dingwaga di le tharo tse di tlang mo go tla dirisiwang bokanaka R812 bili one, fa e bapisiwa le bokanaka  R627 bilione e e dirisitsweng mo dingwageng di le tharo tse di fetileng.
Boto ya Tlhabololo ya Intaseteri ya Kago sešweng jaana e sa tswa go nopola gore diporojeke tsa kago ya mafaratlhatlha a setšhaba di oketsegile ka ntlha ya ditheo tse di jaaka Transnet le Eskom, mmogo le ka ntlha ya diteropo tse dikgolo le Lefapha la Ditiro tsa Puso le Mafaratlhatlha a Setšhaba.
Ka Seetebosigo monongwaga re bone maemo a ikonomi ya rona a boela mo maemong a e neng e le mo go ona pele re ka welwa ke leroborobo mme seno e le ka ntlha ya maemo a GDP a a itumedi sang mo kotareng ya ntlha ya ngwaga. Ka tlwaelo mai tlhomo ke go dira gore re tswe mo maemong a a kwa tlase a re leng mo go ona, ke ka ntlha ya seo re samaganeng le go fetola maemo mo ditheong tsa rona tse di nang le seabe se segolo mo kgolong ya ikonomi.
Sešweng jaana puso e phasaladitse molao o o kwa lolotsweng sešwa o maitlhomo a ona e leng go phimola di tlhokwa tse di reng ditheo tsa tlhagiso ya motlakase o o rileng di tshwanetswe go bo di reboletswe dilaesense tsa go dira jalo mme seno se tla rotloetsa gore dipeeletso di susumoge, go dira gore dipo rojeke tsa thekiso ya motlakase o o tlhagisiwang motlakase wa teng o gokelelwe mo diyuniti tsa tlamelo ya motlakase. Seno ke sesupo sa kgato e kgolo e re e fitlheletseng mo maitekong a rona a go fetola seemo sa mo tlakase ka fa nageng, e leng selo se se botlhokwa thata mo go godiseng ikonomi le mo go ngokeleng dipeeletso.
Fa e sale leano la naga la mo tlakase le itsesiwe ka Phukwi monongwaga, re le puso re ntse re samagane le go dirisana le bannaleseabe ba bangwe mo go tsenyeng tirisong le mo go kwaleng sešwa pholisi eno.Fa e sale re fetola gore dilaesense di se tlhokagale mo batlhagiseng ba motlakase wa dimekawate di le 100 ka Seete bosigo 2021, jaanong go setse go kwadisitswe diporojeke tsa motlakase o o fetlhiwang ka ditsela tse dintšhwa tse di tlha gisang motlakase o o fetang dimekawate di le 500, mme gape go na le motseletsele wa diporojeke tse di tlhagisang motlakase o o fetang dimeka wate di le 6 000 tse di leng mo maemong a a farologaneng a go konosediwa.
Dikgato tsa go rulaganya sešwa ditheo tsa rona di tsweletse go re tswela mosola mo go emeng nokeng kgolo ya ikonomi le ngokelo ya dipeeletso.
Ntle le go tsaya dikgato tse di boima tse re tlhokang go di tsaya tsa go rulaganya sešwa ditheo tsa rona gore re kgone go tokafatsa seemo sa dikgwebo le dipeeletso re ka se kgone go tlhola ditiro mme fa re sa dire jalo ikonomi e ka se kgone go gola. Ano ke mai karabelo a puso e tshwane tseng go a rwala.
Ka jalo, gore re kgone go nna le bonnete jwa gore re tla atlega, re le puso re tla tshwanelwa ke go nna monwana le lenala le dikgwebo, mekgatlho ya badiri le ya baagi e seng fela fa go tla mo dikarolong tseo re tshwanetseng go di fetola, mme gape le mo go thusaneng gore re fitlhelele dipeelo tseo re di ipeetseng.Le fa tota dikgato tsa go tsosolosa ikonomi ya rona di tsaya lobaka go itharabologelwa le fa re setse re tsentse tirisong letsholo la go rulaganya sešwa ditheo tsa rona, re tla tswelela go tsaya dikgato tse dingwe tse dintsi tse di farologaneng tsa mothale ono go ema nokeng dikgato tsa go tlhola ditiro.
Mo dikgatong tsa go ema nokeng makala a poraefete gore a kgone go gola, re tla oketsa gape le matsholo a puso a go tlholela baagi ditiro le go dira bonnete jwa gore go nna le matsholo a go tlhokomela baagi ba naga ya rona ba ba dikobo dikhutshwane.
Dipalopalo tse di tlha tlogileng tsa batho ba ba tha pilweng, mmogo le ditiragalo tse dingwe tse di itumedisang tse re itemogelang tsona tse di bontshang gore re tota re itharabologelwa ke selo se se tshwanetseng go re tiisa mmoko gore re dire ka natla mo go fetoleng ditheo tsa rona re tle re kgone go tsenya tirisong Leano la Itha rabologelo le Kagosešwa ya Ikonomi gore le kgone go bulela dipeeletso le kgolo ya ikonomi ya rona. Seno se  tshwanetse go rotloetsa botlhe ba ba nang le seabe mo go thusaneng le baagi gore ba dirisane jaaka monwana le lenala le go abelana ka thuso ya ka bonako le go dira jalo ka maitlhomo a le mang e leng a go tlisa kgolo ka bonako le go tlhola ditiro tse dingwe tse dintsi.
 vDipalopalo tsa batho ba ba thapiwang di a bontsha gore ikonomi ya rona e tswelela go itharabologelwa