Ngaleka se wonderbestanddeel vir voorspoedige besigheid

Hlengiwe Ngobese

Toe Ntombifikile Nga- leka begin het om groente in haar erf
te plant, het sy nie geweet dat sy eendag ŉ boerdery sou besit wat produkte aan plaaslike winkels en skool- voedingsprogramme sou verskaf nie.
Ngaleka (67) is van KwaXolo in Port Shepstone, KwaZu- lu-Natal.
Sy boer met spinasie, kool, wortels, tamaties, uie, sui- kerbone en piesangs. Haar besigheid het in 2016, by die KwaZulu-Natal Departement van Landbou se Vroulike En- trepreneurstoekennings, die toekenning vir beste selfstan- dige produseerder, gewen.
Ngaleka sê dat sy groente
begin plant het om haar gesin te help om vars kos te kry, maar dat haar passie vir boer- dery haar aangevuur het om ’n besigheid te begin. Sy het ook twee plaaslike vroue aangestel om haar op die plaas te help. “Ek boer tans op twee hektaar grond, maar dit is nie genoeg nie. Mense wil my groente hê omdat ek nie chemiese bemes- ting gebruik nie. Ek gebruik veekraalkompos,” sê sy.
Ngaleka, ŉ voormalige on- derwyseres, sê dat sy ŉ passie vir boerdery ontwikkel het terwyl sy ’n onderwyser by Gcilima Laerskool was.
“Ek het altyd wanneer ek van die skool af gekom het, na die landerye toe gegaan. Ek was behep met gesond eet. Toe ek aftree-ouderdom bereik het, wou ek in my vrye tyd net boer.
“Ek het begin met spinasie, kool en beet en dit aan die
plaaslike kliniek verkoop. Ek het elke dag al my voorraad verkoop. Dit het my gemo- tiveer om selfs meer aan te plant,” sê sy.
Ngaleka verduidelik dat groenteboerdery sy uitdagings het.
“Groente is nie populêr onder baie boere nie, want die weer moet perfek wees. Dit moenie te koud of te warm wees nie,” sê sy.
Ngaleka het met die winste wat sy deur haar boerdery gemaak het, drie bykomende hektaar grond gekoop, waar sy teebome aanplant.
“Ek het ook ’n mark gevind waar ek hierdie spesiale bome sal verskaf. Essensiële olies waarmee velprobleme soos veluitslag behandel word, word van teeboom-olie ge- maak.”
Ngaleka moedig vroue aan om boerdery te begin, veral aangesien dit baie voordele inhou.
“Jy kan dit in jou eie erf doen en dan verder uitbrei. “Die wêreld is vol geleenthede vir vroue.”
