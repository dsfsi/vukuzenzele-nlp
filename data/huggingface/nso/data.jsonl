{"title": "Dimpa t\u0161e di tlet\u0161ego di tli\u0161a dimaraka t\u0161e kaone\n", "author": "More Matshediso\n", "text": "dikolo t\u0161a boset\u0161haba t\u0161a Afrika Borwa ba kgona go dira mo\u0161omo wa bona wa sekolo, go lebogwe lananeo la mmu\u0161o leo le netefat\u0161ago gore dimpa t\u0161a bona di tlala ka dijo t\u0161a phepo.\nKgoro ya Thuto ya Mothe- o (DBE), ka NSNP, e ka- tolo\u0161it\u0161e maikemi\u0161et\u0161o a yona a go aba dijo go 75% ya barutwana ba ka nageng. Molaodi wa NSNP wa kgoro, Neo Rakwena, o rile 20 619 ya dikolo di apea le go aba dijo t\u0161a sekolong go barutwana ba ka bago 9 032 622 go ralala le naga let\u0161at\u0161i le lengwe le le le- ngwe.\nO rile dikolo t\u0161eo di ne- ng di sa akeret\u0161wa go lena- neong le di swanet\u0161e go ya diofising t\u0161a selete ge ba nyaka go ba karolo ya lona. Ngwageng wa dit\u0161helete wa 2015/16, t\u0161helete ye e ka bago R5 703 bilione e beet\u0161we thoko go ba ya lenaneo le. Rakwena o rile t\u0161helete ye e diri\u0161it\u0161wego lenaneongebeakanywangwa- ga ka ngwaga go akaret\u0161a inflei\u0161ene, gomme t\u0161he- lete yeo e beet\u0161wego thoko ya 2017/18 ke e ka bago R6.4 bilione.\nLenaneo le le fedi\u0161a tla-\nla ya nakwana le go thu\u0161a\nbophelong bjo bobotse bja barutwana.\n\u201cBana ba bant\u0161i ba t\u0161wa malapeng a a hlakago go ka fepa ba malapa a bona, gomme go barutwana ba bangwe, dijo t\u0161a sekolong ke t\u0161ona fela dijo t\u0161e ba dijago ka let\u0161at\u0161i. Dijo t\u0161a sekolong di mohola go ithuteng ga ba- rutwana, mo go theelet\u0161eng, le mo go kgatheng tema ka phapo\u0161ing ya borutelo,\u201d a realo.\nBoingwadi\u0161o sekolong le\ngo se t\u0161habe sekolo ga baru- twana di hlatlogile ka lebaka la lenaneo la phepo.\nMorago bjale, Kabinete e amoget\u0161e phatlalat\u0161o ya Pego ya Tekolo ya NSNP yeo e rulagant\u0161wego ke Kgoro ya Peakanyo, Tekodi\u0161i\u0161o le Tshekatsheko ya Phetha- gat\u0161o ya Mo\u0161omo (DPME). E hlalo\u0161a dikatlego le dikgato t\u0161eo di kago t\u0161ewa go hlabo- lla lenaneo.\nMolaodi wa Tekolo go la\nDPME, Jabu Mathe, o rile morero wo mogolo wa teko- lo ye e bile go lekola ge e ba NSNP e be e diragat\u0161wa ka tsela ye e ka bago le dipoe- lo dikholong t\u0161e bohlokwa t\u0161a maphelo le t\u0161a thuto t\u0161a barutwana.\nO gatelet\u0161e gore more- \nrokakaret\u0161o wa lenaneo ke\ngo hlabolla maemo a ma- phelo le a phepo ya baru- twana bao ba hlakago ka Afrika Borwa. Lenaneo le lebi\u0161it\u0161we go barutwana ka moka boemong bja 1 go ya go 3 bja dikolo t\u0161a boset\u0161ha- ba, bjo bo lekanago le 60% ya dikolo t\u0161e di hlakago ka Afrika Borwa.\nLenaneo le thu\u0161a gape ka\nphedi\u0161o ya bohloki mo me- tseng ka go hlola me\u0161omo. \u201c Tekolo e laedit\u0161e gore NSNP e aba menyetla go baithaopi bao ba apeago dikolong ba go feta 50 000 ngwaga ka ngwaga go ape- ela barutwana, gomme ba gola tefelo ya R960 ka kgwe- di,\u201d gwa realo Mathe.\n\u201cSe ke R576 milione ka\nngwaga ya ditefelo t\u0161eo di holago maloko a set\u0161haba.\u201d Lenaneo gape le tutuet\u0161a modiro wa ekonomi ka ge dikgwebopotlana, dikgwe- bo t\u0161a magareng, le di- kgwebo t\u0161e kgolo (di-SMME) le t\u0161a mohlakanelwa di ho- lega bjalo ka baabaditirelo diprofenseng t\u0161eo ka kabo ya ditirelo t\u0161a dilete (Kwa- Zulu-Natal, Gauteng, Mpu- malanga le Kapa Leboa)\n\u201cGo humana merogo mo\nset\u0161habeng go na le kgona- galo ya go hola dikolo le dit\u0161haba le go tutuet\u0161a temo\nya selega.\u201d\nPego gape e laedit\u0161e gore diprofense t\u0161a Kapa Bodike- la, Mpumalanga, Gauteng, Kapa Bohlabela, Kapa Leboa le Leboa Bodikela di diraga- dit\u0161e lenaneo le gabotse mo mengwageng ye e fetilego.", "edition": "2018-01-ed1", "language_code": "nso"}
{"title": "Ntlo ya Gare ya go dira Dikgopelo (CACH) ya 2018\n", "author": "vukuzenzele unnamed\n", "text": "CACH ke sediri\u0161wa sa nakwana se se theilwego ke Kgoro ya Thuto ya Godimo le Tlhahlo go thut\u0161a barutwana bao ba nyakago go tsenela Tshepedi\u0161o ya Thuto le Tlhahlo t\u0161a Morago ga Marematlou (PSET), eup\u0161a ba tobane le boemo moo ba:\nDirilego dikgopelo go dihlongwa t\u0161a kgetho ya bona, eup\u0161a dikgopelo t\u0161a bona t\u0161a se amogelwe gomme ga bjale ga ba sa na nako ya go ka dira dikgopelo go gongwe.\nBadiradikgopelo bao ba sego ba dira dikgopelo gobane ba be ba sa fihlelele dinyakwa t\u0161a tseno ka dipoelo t\u0161a bona t\u0161a Mphato wa 11, eup\u0161a ba hwet\u0161a gore bjale dipoelo t\u0161a bona t\u0161a Mphato wa 12 di fihlelela dinyakwa.\nGa ba dira dikgopelo ka nako ka lebaka le it\u0161ego goba ga se ba itshwenya go dira dikgopelo.\nGa ba tsebe se ba ka ithutelago sona morago ga go phetha dithuto t\u0161a bona t\u0161a marematlou.\nBa tseba se ba ka ithutelago sona eup\u0161a ga ba na nnete ya gore kgetho ya bona ya go ithuta ke ya mo\u0161omo wo o lokilego.\n\nDitirelo t\u0161e di abiwago ke CACH\n\nGo dira dikgopelo t\u0161a menyetla ya go ithuta ya PSET (diyunibesithi,\ndiyunibesithi t\u0161a Theknolot\u0161i, dikholet\u0161he t\u0161a Thuto le Tlhahlo t\u0161a Me\u0161omo ya Matsogo le Bothekniki (di-TVET) le Bolaodi bja Lefapha la Thuto le Tlhahlo (di-SETA).\nTshedimo\u0161o mabapi le thu\u0161o ya dit\u0161helete (tshedimo\u0161o ka NSFAS).\nDiterelo t\u0161a tlhabollo ya thuto (tlhahlo,\n\ntshedimo\u0161o, maele le thulaganyo/ tshedimo\u0161o ya thuto mabapi le thu\u0161o ya dit\u0161helete le dikgetho t\u0161a thu\u0161o ya dit\u0161helete).\nThekgo ya ba\u0161omi ba matsogo (Senthara ya Boset\u0161haba ya Tlhabollo le Thekgo ya Ba\u0161omi ba matsogo).\n\nTirelo ya CACH e thoma ka di 3 Pherekgong 2018, pejana ga ge go lokollwa dipoelo t\u0161a ditlhahlobo t\u0161a NSC gomme e tla \u0161oma go fihlela mafelelong a Hlakola 2018.\n\nNaa CACH e \u0161oma bjang?\n\nKgato ya 1: Baithuti bao ba sa amogelago kabo ya sekgoba go dihlongwa t\u0161eo ba dirilego dikgopelo go t\u0161ona, goba ba nyaka menyetla ya PSET ya go ithuta, ba ka ikgokaganya le CACH mo nomorong ya go se lefelwe (0800 356 635), ka wepesaete (www.dhet.gov.za) goba ka SMS (ka go romela leina le nomoro ya boitsebi\u0161o ka SMS go 49200) goba ba ka ingwadi\u0161a inthaneteng. Gape o ka humana tshedimo\u0161o ka botlalo letlakaleng la bona la Facebook elego CACH_SA.\nKgato ya 2: Ba\u0161omedi ba lefelo le ba tla lelet\u0161a barutwana bao ba nyakago go ba baithuti ntle le tefo, go t\u0161wa lefelong la dikgokagano gomme ba gati\u0161a dintlha ka moka t\u0161e di kgopelwago tshedimo\u0161ohlop\u0161eng, ka go laet\u0161a lefapha la go ithuta leo morutwana a le kgethilego le profense yeo a dumago go ka ithutela gona.\nKgato ya 3: Dintlha t\u0161a modiradikgopelo le dipoelo t\u0161a marematlou di tla kgonthi\u0161i\u0161wa le go romelwa go dihlongwa t\u0161a thuto ya godimo ka kgonagalo ya kamogelo le go bulelwa sekgoba sa go tsenywa thutong.\n\nKgato ya 4: Tirelo ya CACH e tla kgonthi\u0161i\u0161a tshedimo\u0161o ya morutwana le go e romela go dihlongwa t\u0161eo di sa nago le sekgoba. Moo dikgoba di lego gona gomme badiradikgopelo ba fihlelela dinyakwa, dihlongwa di tla ikgokaganya le bona thwii.\n\nDintlha t\u0161e di swanet\u0161ego go elwa hloko\nCACH e ka se kgonthi\u0161et\u0161e modiradikgopelo sekgoba sa go ithuta.\nCACH e ka se kgonthi\u0161i\u0161e gore dihlongwa di ka ikgokaganya neng le modiradikgopelo mabapi le sekgoba sa go ithuta.\n\nNaa CACH e thu\u0161a bjang badiradikgopelo bao ba se nago nnete ya se ba ka ithutelago sona goba bao ba sa fihlelelego\ndinyakwa t\u0161a go tsenela Tshepidi\u0161o ya PSET?\n\nTirelo ya CACH e \u0161oma ka tiri\u0161ano le Ditirelo t\u0161a Boset\u0161haba t\u0161a Tlhabollo ya Thuto (CDS) yeo e thu\u0161ago ka go aba tshedimo\u0161o le maele t\u0161e di tsenelet\u0161ego t\u0161a thuto ya me\u0161omo ka:\n\nDithuto t\u0161a me\u0161omo le ditsela t\u0161a go ithuta.\nKgetho ya dirutwa t\u0161a sekolo.\nTshedimo\u0161o ka ditlhahlobo t\u0161a tlalelet\u0161o.\nKaonafat\u0161o ya dithuto t\u0161a marematlou.\nMenyetla ya go ithuta yeo e abago ke tshepedi\u0161o ya PSET.\nThu\u0161o ya di\u0161helete le dikgetho t\u0161a thu\u0161o ya dit\u0161helete.\nTshedimo\u0161o ka ditshepedi\u0161o t\u0161a go dira dikgopelo le mat\u0161at\u0161ikgwedi a go tswalela.\nMat\u0161at\u0161ikgwedi a go dira dikgopelo ka semestara sa bobedi le a go ingwadi\u0161a.\n\nMotho yo mongwe le yo mongwe yo a kgahlago ke ditirelo t\u0161e di abiwago ke CDS a ka ikgokaganya le Mogalathu\u0161o wa CDS ka ditsela t\u0161e di latelago:\n\nRomela pot\u0161i\u0161o ya gago ka SMS goba romela \u201cplease call me\u201d go 072 204 5056 goba\nLelet\u0161a 086 999 0123, yeo e lego nomoro ye e founelwago ka go abagana, go tloga Mo\u0161upologo go \ufb01hla Labohlano magareng ga 8:00 mesong le 4:30 mathapama.\nRomela emeile go career@dhet.gov.za\nEtela o\ufb01si ya rona mo 123 Francis Baard Street, Pretoria.\nFacebook, www.facebook.com/careerhelp\ngoba\nTwitter, www.twitter.com/rsacareerhelp.\n\nMenyetla ya mmu\u0161o ya thu\u0161o ya dit\u0161helete\n\nGo na le menyetla ya go fapanafapana ya thu\u0161o ya dit\u0161helete go diistit\u0161hu\u0161ene t\u0161a godimo t\u0161a go ithuta t\u0161e di abiwago ke: Setlamo sa Dipasari sa Fundza Lushaka, Setlamo sa Boset\u0161haba sa Thu\u0161o ya Dit\u0161helete t\u0161a Thuto go Baithuti (NSFAS), Lenaneo la Thuto ya Dinagamagaeng, Kgoro ya Tlhabollo ya Leago, Kgoro ya t\u0161a Mahlale le Theknolot\u0161i le Kgoro ya Maphelo.\n\nKe mang yo a swanet\u0161ego go dira kgopelo ya thu\u0161o ya dit\u0161helete?\n\nBarutwana ba Afrika Borwa bao ba nyakago go yo ithuta dihlongweng t\u0161a godimo t\u0161a thuto ba mengwa go etela O\ufb01si ya Thu\u0161o ya Dit\u0161helete dihlongweng t\u0161a kgetho ya bona.", "edition": "2018-01-ed1", "language_code": "nso"}
{"title": "Seriti sa baphologi ba tlhaselo ya thobalano\n", "author": "Noluthando Motswai\n", "text": "Senthara e nyaka go fokot\u0161a matshwenyego a dikgaruru t\u0161a thobalano le go fokot\u0161a hlokofat\u0161o ya bobedi go  baphologi ka go fa tlhokomelo ya maphelo ya profe\u0161enale, thobamatswalo, le phihlelelo go banyaki\u0161i\u0161i ba go ikgafa le baseki\u0161i, ka moka ka fase ga taolo ye tee.  Seboleledi sa kgoro Lesemang Matuka o re bat\u0161wase hlabelo  ba be ba swanela go ya kgole go hwet\u0161a ditirelo t\u0161e. Senolofat\u0161i seo se tha kgot\u0161wego gape se tla thu\u0161a batho ba Katlehong, Thokoza, Vosloorus le mafelo a kgauswi.  \u201cBjalo ka kgoro, re phegelela maphelo a mabotse go batho ka moka ka go hlahla le go kgont\u0161ha bahlankedi ba kalafo ba mabokgoni a go ikgetha go laola bat\u0161wasehlabelo ba bosenyi. Mo mengwageng ye meraro ya go feta, bahlankedi ba kalafo  ba 106 ba phethile Thutwana ya Botsebi bja Tlho komelo ya Dikgobat\u0161o t\u0161a Thobalano.\u201d O bolela gore kgoro ya gagwe e tla t\u0161wela pele go diri\u0161ana le Mekgatlo yeo E sego ya Mmu\u0161o (NGOs) le badiri\u0161ani ba bangwe bao ba thu\u0161ago ka go fa thekgo ya monagano go lebelet\u0161we kudu thibelo go feta tlhokomelo ya ka morago ga dikgaruru.\nDisenthara t\u0161a tlhokomelo t\u0161a Thuthuzela di hlomilwe go kaonafat\u0161a tshepet\u0161o ya go bega kato le ditlhaselo t\u0161a thobalano. Bat\u0161wase hlabelo gonabjale ba thu\u0161wa mo tikologong ya seriti le ya tlhokomelo.\nDisenthara di phethaga-dit\u0161we ke Lekgotla la Bose ki\u0161i bja Set\u0161haba, mmogo le kgoro ya Maphelo, Tlhabollo ya Leago le Toka le Tlhabollo ya Molaotheo, gammogo le Ditirelo t\u0161a Maphodisa a  Afrika Borwa.\nGo nale disenthara t\u0161e \u0161upa ka Gauteng. Ya mathomo e but\u0161we mo Bookelong bja Chris Hani Baragwanath ka 2000.\nNgaka Efadzwa Tipoy, molaodimogolo wa kalafo yoo a hlokomet\u0161ego Senthara ya Tlhokomelo ya Sinakekelwe Thuthuzela, o eledit\u0161e maloko a set\u0161haba gore ge go ka direga gore e be bat\u0161wasehlabelo ba dikgaruru t\u0161a thobalano, go bohlokwa gore ba bege ditiragalo t\u0161eo mo senthareng ka pela ka moo go kgonagalago.  \u201cDinolofat\u0161i t\u0161e di fa kalafo go thibela diphetet\u0161o t\u0161a go fetela ka mokgwa wa thobalano go akaret\u0161wa Hepatitis B le HIV . Dipilisi t\u0161a go thibela go ima go t\u0161wa go ditlhaselo t\u0161a thobalano le t\u0161ona di tla fiwa. O se hlatswe selo; etla le diaparo t\u0161eo o bego o di apere senolofat\u0161ing di phuthet\u0161we ka pampiri ya khakhi e sego ka mokotla wa plastiki,\u201d arealo Ngaka Tipoy.  O tlaleledit\u0161e ka gore go tlo ga mola senthara e bulwago, go nale t\u0161homi\u0161o ya ditirelo t\u0161eo ba di abago gomme go nale seriti seo se bu\u0161edit\u0161wego sekeng ka ge badirelwa bjale ba ka hlapa ka morago ga tlhahlobo.  Ye nngwe ya ditlhotlo t\u0161eo dikliniki di t\u0161welago pele go lebana le t\u0161ona ke gore badirelwa gant\u0161i ba latelwa kudu \u2013 go bohlokwa gore go kgoboket\u0161we bohlatse gomme dihlare di fiwe mo nakong ya diiri t\u0161e 72 t\u0161a tlhaselo.", "edition": "2018-02-ed1", "language_code": "nso"}
{"title": "Masea ao a sa t\u0161ogo belegwa a kots ing ye kgolo ya bolwet\u0161i bja Listeriosis\n", "author": "vukuzenzele unnamed\n", "text": "\nkgoro ya Maphelo e beile go phule ga ga L isteriosis mo go tlhokomelo ya godimo, ka ditiragalo t\u0161e 119 t\u0161e mpsha t\u0161eo di begilwego go tloga ka la 5 Manthole. Ka kakaret\u0161o, ditiragalo t\u0161e 727 t\u0161eo di kgonthi\u0161it\u0161wego ke laporotori di begilwe ka 2017.\nSenthara ya Taolo ya Malwet\u0161i le Thibelo e hlalo\u0161a Listerosisi bjale ka bolwe t\u0161i bjo \u0161oro  eup\u0161a  bja go alafega gape bjo bo ka thibelwago bja go hlolwa ke pakteria ya go bit\u0161wa Listeria monocytogenes . E hwet\u0161agala ka mabung, meetseng le dimeleng. Dit\u0161welet\u0161wa t\u0161a diphoofolo \u2013 go swana le nama le dit\u0161wamaswing, dijo t\u0161a ka mawatleng le dit\u0161wele t\u0161wa t\u0161e difsa go swana le dienywa le merogo di ka hlapelwa go t\u0161wa methopong ye.\nLe ge yo mongwe le yo mongwe a ka tsenwa ke Listerosisi, bao ba lego kotsing kudu  ya go hwet\u0161a bolwet\u0161i ba akaret\u0161a masea ao a sa t\u0161ogo belegwa, batho ba bagolo, basadi ba baimana, le batho bao ma\u0161ole a bona a mmele a se nago maatla go swana le balwet\u0161i ba HIV , bolwet\u0161i bja swikiri, kankere, sebete sa go se alafege goba bo-lwet\u0161i bja dipshio.\nDihlopha t\u0161e di amilwego kudu ke masea ao a sa t\u0161wago go belegwa \u2013 ba mat\u0161at\u0161i a mathomo a 28, le batho ba mengwaga ye 15 le 49. Dihlopha t\u0161e t\u0161e pedi di akaret\u0161a 70% ya ditiragalo ka moka.\nKgoro e kgopet\u0161e basadi ba baimana go ngwadi\u0161a go MomConnect go hwet\u0161a ditaba t\u0161e mpsha ka Listeriosis ka ge masea a ka fase ga mat\u0161at\u0161i a 28 e le ona a amilwego kudu.\n\u201cGe re lebelela dipalopalo t\u0161a batho bao ba amilwego, re lemoga gore godimo ga dihlopha ka moka t\u0161eo di lego kotsing, masea ao a so t\u0161ogo belegwa ke ona a amilwego kudu. Ge re e sekaseka ka mengwaga go tloga go pelego go fihla go mengwaga ye 93, masea ao a so t\u0161ogo belegwa a le no\u0161i a dira palo ya go batamela 40% ya ditiragalo t\u0161e,\u201d arealo Tona ya Maphelo Ngaka Aaron Motsoaledi.\nTona o kgopet\u0161e ba\u0161omi ba maphelo go hlokomela kudu ge ba \u0161ogana le ba sadi ba baimana.\n\u201cKgopelo ya go ikgetha go ba\u0161omi ba maphelo le set\u0161haba ka bophara ke go fa basadi ba baimana \u0161edi ya moswanano\u0161i. Eba le kgonono ye kgolo nako le nako ge o \u0161ogana le mosadi wa moimana goba masea ao a sa t\u0161ogo belegwa,\u201d arealo.\n\nKa fao o ka ingwadi\u0161ago ka gona go MomConnect :\n\u2022 Kgonthi\u0161i\u0161a go ima ga\tgago kua senolofat\u0161ing sa maphelo. \t\n\u2022 Lelet\u0161a *134*550# go\tt\u0161wa selefounong ya gago go ngwadi\u0161a.\n\u2022 Araba\tdipot\u0161i\u0161o t\u0161e mmalwa t\u0161e bonolo\tmabapi\tle go ima ga gago. \t\n\u2022 Ke moka o tla\tngwadi\u0161wa. \t\n\u2022 Go ima go ngwadi\u0161wa mo datapeising ya\tboset\u0161haba. \t\n\u2022 Badiri\u0161i ba amogela melaet\u0161a\tya SMS\tya beke\tka beke\tgo ba tsebi\u0161a ka go ima\tga bona\tle maphelo a ngwana (go\tfihlela\tge ngwana a nale ngwaga\to tee).\nListeriosis Pakteria ye e hlolago mpholo wa dijoListeriosis  e ama kudu basadi ba baimana, bana bao ba sa t\u0161ogo belegwa, bat\u0161ofadi le batho ba bagolo bao ma\u0161ole a bona a mmele a se nago maatla.\n\u2022 phi\u0161o \t\n\u2022 go opa ga me\u0161ifa \t\n\u2022 go sellega \n\u2022 let\u0161hologo\n\u2022 hlogo\tya go opa \n\u2022 ngagego ya molala \t\n\u2022 tlhakatlhakano \t\n\u2022 go tekateka le dithunthwane Maswao a bolwet\u0161i bjo Thibelo\n1. Hlapa matsogo a gago pele le morago ga go swara dijo.\n2. Apea, t\u0161idifat\u0161a, goba kgahli\u0161a nama, kgogo, mae, hlapi le dijo t\u0161eo di loket\u0161wego go lewa mo diiring t\u0161e pedi \n3. O se ke wa ja dijo t\u0161a go se apeiwe gomme o lemoge kotsi ya mpholo wa dijo go t\u0161wa go hlapi ya go se apeiwe (go akaret\u0161wa su\u0161i), dijo t\u0161a ka mawatleng le dikgetla  \n4. Efoga go nwa maswi a \u201cgo se apeiwe\u201d ao a sa hlweki\u0161wago le t\u0161hese ya boleta go swana le ya go bit\u0161wa feta, t\u0161hese ya pudi le brie \n5. Ge o na le kgonono, e lahle \u2013 go ruthet\u0161a dijo t\u0161eo di hlapet\u0161wego go ka se di dire gore di bolokege!Listeriosis  ka Afrika Borwa Go hwet\u0161a tshedimo\u0161o ka botlalo, maloko a set\u0161haba ba ka lelet\u0161a Senthara ya Ditiro t\u0161a T\u0161hoganet\u0161o ya Sehlongwa sa Boset\u0161haba sa Malwet\u0161i a go Fetela (NICD) ka dinako t\u0161a mo\u0161omo mo go 011 386 2000. Ba\u0161omi ba maphelo ba ka lelet\u0161a Mogala wa NICD wa Kalafo ya T\u0161hoganet\u0161o ka morago ga dinako t\u0161a mo\u0161omo  mo go  082 883 9920. Go begilwe ditiragalo t\u0161a go feta 750 le gore batho ba 67 ba hlokofet\u0161e. Gauteng e nale ditiragalo t\u0161e nt\u0161i ya latelwa ke Kapa Bodikela, KwaZulu-Natal le Kapa Bohlabela.\n", "edition": "2018-02-ed1", "language_code": "nso"}
{"title": "A re pholo\u0161eng dit\u0161hukudu t\u0161a rena\n", "author": "More Matshediso\n", "text": "Pego yeo, yeo e akaret\u0161ago kotara ya mafelelo ya 2017, e bont\u0161ha t\u0161welopele go palo ya batho bao ba swerwego, dinya ki\u0161i\u0161o le dikotlo t\u0161eo di atlegi lego t\u0161a batsomadit\u0161hukudu le bafeti\u0161amanaka ka go khuta, gape le phokot\u0161ego ye nnyane palong ya dit\u0161hukudu t\u0161eo di bolailwego nageng ka bophara ka 2017 (1028) ge go bapet\u0161wa le ka 2016 (1054).\nKa 2017 go amogilwe manaka a seswai Boemafofaneng bja Bodit\u0161habat\u0161haba bja OR Tambo le go golegwa ga babe laelwa ba go gononelwa ka go tsoma dit\u0161hukudu ba 502 le babelaelwa ba go gonone lwa ka go gweba ka manaka ba 16  gomme seo sa theo\u0161a palo ye go fihla go 518, elego  phokot\u0161ego go tloga go 680 ka 2016.\n\u201cKa maswabi, bahlankedi ba 21 go t\u0161wa kgorong ya rena ba ile ba golegwa ka ditiragalo t\u0161a go amana le go tsongwa ga dit\u0161hukudu ka 2017,\u201d Tona Molewa a realo.Go fokot\u0161a go tsongwa ga dit\u0161hukuduMmu\u0161o  le badiri\u0161animmogo ba ona ba hlomile magato a go fapafapana go fokot\u0161a go tsongwa ga dit\u0161hukudu, go akaret\u0161wa le mananeo a go leta malotadiphoofolong a boset\u0161haba gape le go \u0161omi\u0161a theknolot\u0161i yeo e tlogo fetola seemo.\nGare ga Pherekgong le Ma nthole 2017, dit\u0161hukudu t\u0161e 504 di ile t\u0161a tsongwa go la Kruger National Park (KNP), e lego palo yeo e lego tlase ka  24% ge e bapet\u0161wa le t\u0161e 662 ka 2016.\n\u201cKa thu\u0161o ya maano a go lwant\u0161hana le go tsongwa ga dit\u0161hukudu ka KNP re bona phokot\u0161ego ya ditiragalo t\u0161a go tsoma dit\u0161hukudu bolotadiphoofolong bjo, ka palo ya 2662 yeo e rekhotilwego ka 2017 ge go bapet\u0161wa le  2883 ka 2016. Se se emela phokot\u0161ego ka 7.6%,\u201d Tona a netefalet\u0161a seo.\nLe ge go le bjalo, palo ya dit\u0161hukudu t\u0161eo di ilego t\u0161a tsongwa ka KwaZulu-Natal, Kapa Leboa, Mpumalanga, Freistata le Leboa Bodikela e oket\u0161egile.\nGo amega ga ikonomiGo tsongwa ga dit\u0161hukudu go sego molaong le go gweba ka diphoofolo t\u0161a naga go ama gampe tlhabollo ya ikonomi ya naga le tlholego ya me\u0161omo, go balwa le tlhabollo ya ikonomi ya diphedi t\u0161a go fapafapana yeo e akaret\u0161ago le sektara ya t\u0161a boeti.  \u201cGo lobja ga ye nngwe ya mehuta ya diphoofolo t\u0161a naga t\u0161a Afrika Borwa ya maemo a go hlomphega bjalo ka t\u0161hukudu, yeo e lego ye nngwe ya \u201cthe Big Five\u201d go ka ama gampe palo ya baeti bao ba etelago Afrika Borwa go tlo bona diphoofolo t\u0161a go bit\u0161wa \u201cthe Big Five\u201d e lego t\u0161hukudu, tau, nare, lepogo le tlou,\u201d Kgoro ya t\u0161a Tikologo ya realo ka pegong.\nGo tsongwa ga dit\u0161hukudu go tsebagadit\u0161we bjalo ka kotsi go t\u0161hirelet\u0161ego ka mo nageng, elego yeo e ka amago palo ya baeti bao ba etelago naga, gomme mmu\u0161o o tsebagadit\u0161e seo bjalo ka bosenyi bja boset\u0161haba bjo bo tlago pele.\nDitiragalo t\u0161eo di sego molaong t\u0161a go amana le go tsongwa ga dit\u0161hukudu le go gweba ka manaka a t\u0161ona go hola fela sehlophana se sennyane sa basenyi.\n\u201cMararankodi a a bosenyi a \u0161omi\u0161a go raragana ga mo kgwa wo wa bosenyi go ikho la. Ge dihlophana t\u0161a bosenyi di le gare di ikhola, bokgoni bja mmu\u0161o bja go netefat\u0161a tlhabollo ya ikonomi ya leago bo a senyega ka gobane dihlophana t\u0161a bosenyi t\u0161eo di ipopilego mmogo le ditiragalo t\u0161a t\u0161ona di thoma go tsena le set\u0161habeng go kgabaganya naga,\u201d kgoro ya netefalet\u0161a seo.", "edition": "2018-03-ed1", "language_code": "nso"}
{"title": "Boingwadi\u0161o bja bakgethi bo tla kgatlampana ka Hlakola 2018\n", "author": "More Matshedisoi\n", "text": "Mohlankedimogolo wa Dikgetho ka go khomi\u0161ene, Sy Mamabolo, o rile ditei\u0161ene t\u0161a dikgetho ka moka t\u0161e  22 612 di tla bulwa mafele long a beke a la 10 le 11 Hlakola 2018 go tloga ka iri ya seswai mesong go fihla ka iri ya bohlano mathapama go nolofalet\u0161a bakgethi seemo gore ba kgone go mp\u0161hafat\u0161a tshedimo\u0161o ya bona goba go ingwadi\u0161a. Ge e ba o hudu-get\u0161e lefelong le lefsa mo rago ga go ingwadi\u0161et\u0161a go kge-tha, gona o swanet\u0161e o ingwadi\u0161e ka bofsa seleteng sa gago se sefsa sa dikgetho.\nBadudi ba Afrika Borwa ba mengwaga ye 16 le go feta, gomme ba nale dipukwana goba dikarata t\u0161a boitsebi\u0161o t\u0161a semmu\u0161o, ba ka ingwadi\u0161et\u0161a go kgetha. Ge o sa ingwadi\u0161e o ka se dumelelwe go kgetha ka 2019.\nBakgethi bao ba ingwadi\u0161it\u0161ego, bao tshedimo\u0161o ya diaterese t\u0161a bona e sego gona lenaneong la bakgethi, ba ka fana ka tshed-imo\u0161o yeo ge ba ingwadi\u0161a seti\u0161ing sa bona sa dikgetho.\n\u201cRe nyaka gore bakgethi ba iponagat\u0161e le go \u0161omi\u0161a seba-ka se,\u201d gwa realo Mamabolo, \u201cKhomi\u0161ene ya Dikgetho le gabjale ga e na diaterese t\u0161a bakgethi bao ba ka bago  2.8 milione.  Re na gape le diaterese t\u0161e 3.5 milione t\u0161eo di t\u0161ewago bjalo ka t\u0161eo \u201cdi sa felelago\u201d goba di \u201csa \u0161uping thwii bo dulo bjo it\u0161eng (t\u0161a kakaret\u0161o).\u201d Legoro la diaterese t\u0161a mohuta wo le hloka tshekatsheko go ya pele go bona ge eba go ka ba go na le dintlha t\u0161e dingwe t\u0161eo di lego gona,\u201d a tlalelet\u0161a ka go realo.\nKhomi\u0161ene e ikhweledit\u0161e diaterese e \u0161omi\u0161a mekgwa ya go fapafapana yeo e akaret\u0161ago go lekola direkhoto, difaele le malotadingwalo go lekola le go swara diaterese t\u0161eo di filwego ke bakgethi mo mengwageng ya go feta 20; go kgoboket\u0161a diaterese nakong ya dikgetho t\u0161a mebasepala t\u0161a 2016; le go dira mo\u0161omo wa go sepela le metse pele ga mafelelo a beke a boingwadi\u0161o bja dikgetho t\u0161a tlalelet\u0161o. Fao go lego maleba, bakgethi bao ba humanwego ba le dileteng t\u0161a dikgetho t\u0161eo e sego t\u0161a bona maina a bona a \u0161uti\u0161it\u0161we go ya le ka Karolo 12 (1) (d) ya Molao wa Dikgetho.\n\u201cRe amoget\u0161e le go \u0161omi\u0161a, ka moo go kgonagalago, tshedimo\u0161o ya diaterese go t\u0161wa  methopong ye mengwe ya mmu\u0161o bjalo ka Dipalopalo t\u0161a Afrika Borwa, Kemedi ya T\u0161hirelet\u0161ego ya Leago ya Afri-ka Borwa, Telkom, Poskantoro ya Afrika Borwa le Kgoro ya Merero ya Selegae,\u201d a realo.\n", "edition": "2018-03-ed1", "language_code": "nso"}
{"title": "MISA ke moakanyet\u0161o wa morulaganyi wa toropo ya katlego \n", "author": "More Matshediso\n", "text": "Mukhodiwa, yo a t\u0161wago motsaneeng wa Luhenu ka Mmase paleng wa Selegae wa Thulame -la ka Limpopo, o hwedit\u0161e tikrii ya Bachelor in Urban and Regional Planning go t\u0161wa Yunibe sithing ya Venda ka 2016.\nKe yo mongwe wa baholegi ba lenaneo la Kemedi ya Thekgo ya Mananeokgoparara a Mmasepala (MISA) ya Dialoga t\u0161e Di-fsa, leo le ikemi\u0161edit\u0161ego go \u0161irelet\u0161a maitemogelo a mo\u0161omo le tlhahlo mo\u0161omong go dialoga t\u0161eo di nago le maswanedi mo magorong a maleba a sethekniki gore ba kgone go ngwadi\u0161wa bjalo ka ditsebi.\nMISA ke karolo ya mmu\u0161o wa set\u0161haba ka fase ga Kgoro ya Tiri\u0161ano ya Mafapa a Mmu\u0161o. Yona e hlomilwe ka Mopitlo 2012.\n\u201cKa morago ga go phetha marematlou ka 2008, ke ile ka swanela ke go dula ngwaga go gopodi\u0161i\u0161a gore ke ile go lefela dithuto t\u0161a ka t\u0161a yunibesithi bjang,\u201dgwa realo Mukhodiwa.\nKa 2010, a ingwadi\u0161a le Yunibesithi ya Johannesburg eup\u0161a ka lebaka la dit\u0161helete a palelwa ke go phetha ngwaga wa gagwe wa mathomo gomme a swanela ke go tlogela.\nNgwaga wo o latelago, a ingwadi\u0161et\u0161a dithutwana t\u0161a N3 ya Electrical Engineering mo kholet\u0161heng ya fao eup\u0161a a lemoga ka pela gore ga se seo a nyakago go se dira. A thoma gape go romela dikgopelo mo diyunibesithing ka tshepo ya gore o tla hwet\u0161a thu\u0161o ya dit\u0161helete.  Ka mahlatse, Yunibesithi ya Venda ya amogela kgopelo ya gagwe gomme a thoma tikrii ya gagwe ya Urban and Regional Planning ka 2012.\n \u201cSetlamo sa Boset\u0161haba sa Thu\u0161o ya Dit\u0161helete t\u0161a Baithuti se lefet\u0161e dithuto t\u0161aka t\u0161a ngwa ga wa mathomo gomme MISA ya nkabela pasari ge ke dira ngwaga wa bobedi gomme ya nthekga go fihlela ke fet\u0161a thuto ya ka ka 2016,\u201d a realo.\nPasari e ile ya lefela ka botlalo dinyakwa t\u0161a gagwe ka moka t\u0161a thuto, go akaret\u0161a dithuto, dingwalelo, bodulo le dijo.\nKa 2017 Mukhodiwa a thoma go ithutela mo\u0161omo Mmasepaleng wa Selegae wa Prince Albert mo Kgorong ya Mohlakanelwa le ya Ditirelo t\u0161a Set\u0161haba.\n\u201cO sant\u0161e o na le nako ya go fihla moo o nyakago go ya gona mo bophelong. O swanet\u0161e go dira se sengwe le se sengwe seo o se kgonang go feto\u0161a maemo a gago gomme o kaonafat\u0161e maemo a gago a go phela,\u201d gwa realo Mukhodiwa.\nLenaneo la MISA la Dialoga t\u0161e Difsa gonabjale le na le dialoga t\u0161e 70, go akaret\u0161a barulaganyi  ba 31 ba ditoropo le ba dilete, boraent\u0161inere ba mohlagase ba 24, boraent\u0161inere ba segae ba 12 le balaodi ba phokot\u0161o le ba diprot\u0161eke ba bararo. Ka moka ga bona ba ka mebasepaleng go ralala diprofense t\u0161e senyane bjalo ka karolo ya lenaneo le.\nMohlankediphethi\u0161imogolwane wa Mot\u0161waoswere wa MISA Ntandazo Vimba o re kantoro ya gagwe e kwe\u0161i\u0161a dinyakwa t\u0161e bohlokwa t\u0161a boent\u0161inere le t\u0161a mabokgoni a tikologo ye dirilwego ke batho mo Afrika Borwa.\n\u201cGa re nyake feela bafsa bao ba nago le maswanedi mo magorong a, eup\u0161a re nyaka go netefat\u0161a gore ba na le tlhahlo ye e lemogwago bodit\u0161ha-bat\u0161habeng ebile e le ditsebi t\u0161e di ngwadi\u0161it\u0161wego,\u201d gwa realo Vimba.\n\u201cMebasepala ya rena e mathateng a go hloka ditsebi. Re na le maikarabelo a magolo a go dira gore mmu\u0161o wa selegae e be wa profe\u0161ene, ka maitapi\u0161o a rena a go hlabolla mabokgoni,\u201d a tlalelet\u0161a ka gorealo.\n\n\nBatswadi ba tla kgatha tema dikgethong t\u0161a SGB\n\nBAtSwADI ba na le sebaka sa go kgatha tema ye bohlokwa mo taolong ya dikolo t\u0161a set\u0161haba ka maikemi\u0161et\u0161o a go kaonafat\u0161a maemo le go dira sekolo lefelo le lekaone la bana ba bona.\n\nDikgetho t\u0161a mak gotlataolo a dikolo (SGB) di swarwa ka Hlakola gomme batswadi ba hlohlelet\u0161wa go amega gore ba kgathe tema ya mafolofolo mo thutong ya bana ba bona. Dikgetho di tla swarwa mo dikolong t\u0161a set\u0161haba go ralala naga ka bophara.  Tona ya Thuto ya Motheo Angie Motshekga o re se ke tshepet\u0161o ya dikgetho ye kgolo ya go di feta ka moka mo nageng, ka ntle ga dikgetho t\u0161a boset\u0161haba le t\u0161a mmu\u0161o wa selegae.\n\u201cDikgetho t\u0161a SGB di kgatha tema mo tlhabollong ya kgopolo ye maatla ya bong bja set\u0161haba. Go \u0161oma gabotse ga dikolo go ati\u0161a go kaonafala ge batswadi ba kgatha tema ka mafolofolo gomme ba bont\u0161ha kgahlego mererong ya sekolo.\u201dO rile di SGB di na le mo\u0161omo wo mogolo wa go thekga di-kgahlego t\u0161a bakgathatema ka moka go thekga maikemi\u0161et\u0161o a go swana a go fihlelela dipoelo t\u0161e botse thutong t\u0161eo di arabelago dinyakwa t\u0161a set\u0161haba le tlhabollo ya ikonomi.Makgotlataolo a emela dise-ktara ka moka t\u0161a set\u0161haba sa sekolo, go akaret\u0161a batswadi, baruti\u0161i, ba\u0161omedi ba go se rute le baithuti. Pakatiro ya maloko a SGB ke mengwaga ye meraro.\nMaatla a go laola dikolo  Molao wa Dikolo wa Afrika Borwa o fa makgotlataolo maatla a magolo go laola diko lo bjalo ka karolo ya dibopego t\u0161e dikgolo t\u0161a temokrasi.Ka go amega tshepet\u0161ong ya dikgetho, batswadi ba nete-fat\u0161a gore sekolo se \u0161oma di-kgahlegong t\u0161a bana ba bona. Le ge go sa nyakege gore maloko a makgotlataolo a be le dithuto t\u0161a semmu\u0161o, batswadi bao ba nago le mabokgoni a tshwaropukutlotlo, t\u0161hupatlotlo le ditirelo t\u0161a molao gammogo le bao ba nago le kgahlego go t\u0161ona, ebile ba na le lerato la thuto, ba hlohlele-t\u0161wa go tsenela dikgetho.Bakgathatema ba ba latelago ba ka kgethwa mo SGB:\n\u2022  Batswadi ba barutwana ba mo\nsekolong.\n\u2022  Baruti\u0161i ba mo sekolong.  \n\u2022  Maloko a ba\u0161omedi mo sekolong bao e sego baruti\u0161i.\n\u2022  Barutwana mo sekolong sa\nsekontari.\nNaa me\u0161omo ya makgotlataolo ke efe?\u2022 Go t\u0161ea sephetho ka pholisi ya dikamogelo ya sekolo.\n\u2022 Go t\u0161ea sephetho ka pholisi ya polelo ya sekolo.\n\u2022 Go t\u0161ea sephetho gore go tlo latelwa tiri\u0161o efe ya bodumedi mo sekolong.\n\u2022 Go dira molaotheo wa sekolo le pego ya dinepo.\n\u2022 Go dira molao wa boitshwaro wa baithuti woo o t\u0161welet\u0161ago ditshepedi\u0161o t\u0161a kgalemo.\n\u2022 Taolo ya tekanyet\u0161okabo le ya dit\u0161helete.\n\u2022 Go fa dit\u0161hi\u0161inyo t\u0161a go thwalwa ga ba\u0161omedi.\n\u2022 Go thekga hlogo ya sekolo le baruti\u0161i le ba\u0161omedi ba bangwe. \n", "edition": "2018-03-ed2", "language_code": "nso"}
{"title": "Ko\u0161a ya set\u0161haba, folaga, difoka, pet\u0161he le maswao di keteka go fapafapana ga set\u0161haba\n", "author": "vukuzenzele unnamed\n", "text": "Vuk\u2019uzenzele e lekola bohlokwa bja let\u0161at\u0161i le le gore le ra goreng go rena bjalo ka maAfrika Borwa.\nKa la 27 Moranang 1994  Afrika Borwa e bile le dikgetho t\u0161a yona t\u0161a mathomo t\u0161a go hloka semorafe t\u0161a temokrasi. Mmu\u0161o wo mofsa o ile wa kgethwa ka fase ga boetapele bja Mopresidente yo a fetilego Nelson Mandela. Dilo t\u0161e nt\u0161i di fihlelet\u0161we ge mengwaga e gatela pele, eup\u0161a go sa na le t\u0161e nt\u0161i t\u0161eo di swanet\u0161ego go phethwa go kaonafat\u0161a naga ya rena gammogo le go feto\u0161a maphelo a maAfrika Borwa ka moka.  Moranag ga se feela nako ya go lebelela bokgole bja fao re t\u0161wago bjalo ka naga, eup\u0161a ke nako yeo Afrika Borwa e ketekago bagale le bagalegadi ka Difoka t\u0161a Naga. T\u0161ona ke difoka t\u0161e kgolo t\u0161eo naga, ka Mopresidente, e di abelago badudi le bat\u0161wantle bao ba tlotlegago.\nMolaotheo wa Afrika Borwa Molaotheo o thadilwe go ya ka Kgaolo 5 ya Molaotheo wa le bakanyana (Molawana wa bo200 wa 1993) gomme wa feti\u0161wa la mathomo ke Lekgotlathero la Molaotheo ka la 8 Mopitlo 1996. O ile wa saenelwa le go bewa molaong ka la 10 Manthole 1996.\nMaswao a rena a set\u0161haba  Afrika Borwa e ikgethile go ya le ka there\u0161o ya gore re ka keteka go fapafapana ga rena ka Maswao a Set\u0161haba, Folaga ya Set\u0161haba, Ko\u0161a ya Set\u0161haba ya Afrika Bo rwa, le Pet\u0161he ya Set\u0161haba.\nFolaga ya Afrika Borwa e  ikgethile. E akanyedit\u0161we ke Mo hlankedi wa maloba wa Mmu\u0161o wa Afrika Borwa, Fred Brownell, gomme ya diri\u0161wa la mathomo ka la 27 Moranang 1994.\nMebala ya folaga ga e na  tlhalo\u0161o ye it\u0161eng ka gona, ga ya swanela go fiwa tlhathollo ya dika t\u0161eo di tlwaelegilego t\u0161a mebala.\nSebopego sa \u2018V\u2019 folageng se kaya go kopana ga ditho t\u0161eo di fapafapanego t\u0161a Afrika Borwa gammogo le go phedi\u0161ana mmogo, ka seboka, bokamosong.\nGo emi\u0161a folaga Ge folaga e emi\u0161it\u0161we go tsepama le lebota, mothaladi wo mokhwibidu o swanet\u0161e go ba letsogong la nngele la mmogedi mola sekuki goba lerala la moroko wa makopano a mebala lona le ba ka godimo. Ge e emi\u0161it\u0161we ka go rapama, sekuki se swanet\u0161e go ba letsogong la nngele la mmogedi mola mothaladi o mokhwibidu wona o swanet\u0161e go ba ka godimo. Ge folaga e beilwe kgauswi goba morago ga seboledi kopanong, e swanet\u0161e go ba ka letsogong la go ja la seboledi. Ge e beilwe felo gongwe kopanong, e swanet\u0161e go ba ka lehlakoreng la letsogo la go ja la babogedi.\nPet\u0161he ya Set\u0161haba  Pet\u0161he ya Set\u0161haba, yeo e tse bjago gape bjalo ka embleme ya mmu\u0161o, ke leswao le legolo la mmu\u0161o.\nPet\u0161he ya Set\u0161haba ke kokwa nekgolo ya Sekaisegolo sa Se mmu\u0161o. Lengwalo goba se ngwalwa seo se nago le kgati\u0161o ya Sekaisegolo sa Semmu\u0161o ke ya semolao ka gobane e hlalo\u0161a gore e feti\u0161it\u0161we ke Mopreside nte wa Afrika Borwa.\nPet\u0161he ya Set\u0161haba ya Afri ka Borwa e tsebagadit\u0161we ka Let\u0161at\u0161i la Tokologo ngwageng wa 2000. Ditho t\u0161a yona di beakant\u0161we ka mokgwa wo e lego gore e hlagi\u0161a boitsetsepelo le matlakgogedi.\nMoano wo o lego Pet\u0161heng ya Set\u0161haba, \u201c!ke e: /xarra //ke\u201d wa go ngwalwa ka leleme la Khoisan, o hlalo\u0161a gore batho bao ba fapafapanego ba kopane.\nKo\u0161a ya Set\u0161haba Ko\u0161a ya rena ya Set\u0161haba e ikgethile ka ge e opelwa ka maleme a mane.\nKo\u0161a ya Set\u0161haba e tseba gadit\u0161we ka 1997. Ke ko\u0161a yeo e khutsofadit\u0161wego ebile e akaret\u0161a mehuta ye mebedi ya diko\u0161a (\u2018Nkosi Sikelel\u2019 iAfrika\u2019 le \u2018The Call of South Africa\u2019/\u2019Die Stem van Suid-Afrika\u2019); t\u0161eo di bego di opelwa magareng a 1994 le 1997.\nMaswao a set\u0161haba a rena ke ao a latelago:\n\u2022\t Phoofolo\tya\tSet\u0161haba,\ttshepe\n\u2022\t Leloba\tla\tSet\u0161haba,\tprotea\n\u2022\t Mohlare\twa\tSet\u0161haba,\tmodibo\n\u2022\t Nonyana\tya\tSet\u0161haba,\tmogolodi\n\u2022\t Hlapi\tya\tSet\u0161haba,\thlapintsho", "edition": "2018-04-ed1", "language_code": "nso"}
{"title": "Gauteng e nolofat\u0161a tiri\u0161o ya dinamelwa t\u0161a bohle\n", "author": "vukuzenzele unnamed\n", "text": "Gauteng on the Move  e tlo tlo\u0161a pelaelo mabapi le t\u0161homi\u0161o ya dinamelwa t\u0161a bohle ka ge e efa banamedi tshedimo\u0161o ya bjalebjale, mananeo a t\u0161a dina melwa le ditefelwa t\u0161a Gautrain, Metrobus, A Re Yeng, Rea Vaya, Metrorail, Gautrain Bus Services\u201a Johannesburg City Sightseeing Bus\u201a Tshwane Bus Services le dithekisi.\nGe a be a bolela thakgolong ya App ye dikantorong t\u0161a mo hlabolli wa yona ka Midrand malobanyana mo, Molekgo tlaphethi\u0161i wa Dinamelwa ka Gauteng, Ismail Vadi, o rile kgoro e lemogile tlhokego ya theknolot\u0161i yeo e hlalefilego le mekgwa ya dinamelwa ye bohlale bjalo ka t\u0161eo di t\u0161eago karolo tlhabollong ya mekgwa ya dinamelwa.\n\u201cMmu\u0161o wa Profense wa Gaut eng o beeledit\u0161e nako, maatla le didiri\u0161wa go tlhabollo ya toki\u0161et\u0161aleeto ye, yeo e kgont\u0161ha go banamedi go ikgokaganya gabonolo le mehuta ya diname lwa ka profenseng.\nRe \u0161et\u0161e re bona maatla a didiri\u0161wa t\u0161a theknolot\u0161i t\u0161eo di bopang leswa ditirelo t\u0161a dina melwa t\u0161a bohle. Ga go na pelae lo gore diphetogo t\u0161a theknolot\u0161i ya lefase di tla ka phetogokgolo ya ka lekaleng la dinamelwa, gomme re swanet\u0161e re t\u0161ee le go \u0161oma go ya ka diphetogo t\u0161e,\u201d a realo.  Vadi o netefadit\u0161e  gore profense e tla t\u0161wela pele go \u0161omi\u0161a bohla mi, diphati\u0161i\u0161o le tlhabollo go tse bagat\u0161a profense ye e \u0161omi\u0161ago theknolot\u0161i go hlabolla phihlelelo ya ditirelo t\u0161a dinamelwa.\nGe e downloadilwe, App  ye e tla kgont\u0161ha badiri\u0161i go itoki\u0161et\u0161a leeto la bona ka go kgetha mohuta wa senamelwa woo ba o ratago, dinako t\u0161a maeto gape le dikge tho t\u0161e dingwe bjalo ka maeto a makopana le ao a t\u0161hiphilego.\nMoithuti wa Yunibesithi ya Johannesburg yoo ebilego e le monamedi, Glen Dlamini, o rile App ye e tlo imolla diketekete t\u0161a banamedi.\n\u201cKe App ya go thabi\u0161a e le ruri.\nKe leano le le botse kudu la go t\u0161wa go mmu\u0161o gomme ebile ke leo le tlo tli\u0161ago diphetogo, kudu go motho yo mofsa bjalo ka nna yoo a namelago go tloga Soweto go ya Yunibesithing ya Johannes burg t\u0161at\u0161i ka t\u0161at\u0161i.\n\u201cGo kaone ka gore bjale ke tlo kgona go itoki\u0161et\u0161a maeto a ka bokaone ge go etla tabeng ya t\u0161helete gape le go balela dinako t\u0161a maeto go yo fihla moo ke yago.\n\u201cKe nagana gore ke App  yeo e thabi\u0161ago gomme, bjalo ka motho yoo a sa t\u0161wego mo profenseng ye, e tlo nkgont\u0161ha go ya kua le kua gabonolo,\u201d gwa realo Kha nyo Malunga ge a be a bolela le Vuk\u2019uzenzele a le ka Blairgowrie.\n\u201cGe e ba ke tlile ka taba t\u0161a mo\u0161omo, ke tla kgona go itoki\u0161et\u0161a bokaone le go tseba gore ke sepela bjang,\u201d a tlalelet\u0161a ka go realo.\nApp e gona bakeng sa didi ri\u0161wa t\u0161a Android le iPhone ka mabenkeleng ao a fapafapanego a di-App.", "edition": "2018-04-ed2", "language_code": "nso"}
{"title": "Go lwant\u0161ha komelelo ye kgolo\n", "author": "vukuzenzele unnamed\n", "text": " Komelelo ke nako ya go telefala ya dipula t\u0161a go se kgotsofat\u0161e t\u0161eo di hlolago go hlokega ga meetse.\nGo ya ka Ngaka Mathieu Roualt, Moporofesaramogo lwane wa ka Lefapheng la t\u0161a Lewatle ka Yunibesithing ya Motse Kapa, ditlholo t\u0161e di kgolo t\u0161a komelelo ke El Ni\u00f1o le go fetoga ga klaemete.\n\u201cEl Ni\u00f1o  ke tiragalo yeo e bo ago mengwageng ye mengwe le ye mengwe ye meraro go ya go ye mehlano gomme e ka ba gona tekano ya mengwaga ye mebedi. E oket\u0161a dithe mpheret\u0161hara ka lewatleng la Pacific le la India, e lego seo se ka hlolago komelelo,\u201d a realo.Phetogo ya klaemete e hlalo \u0161wa bjalo ka phetogo ya di bopego t\u0161a klaemete ya lefase le ya selete t\u0161eo di thomilego gare ga ngwagakgolo wa bo20 go fihla mafelelong a wona, gomme e amanywa le go oket\u0161ega ga maemo a khapone taoksaete ka tiri\u0161o ya dibe\u0161elet\u0161i t\u0161a marapo a kgale.\n\u201cMo ngwagakgolong wo o fetilego  dinaga t\u0161a borwa  bja Afrika di ile t\u0161a hlaki\u0161wa ke diphetogo t\u0161a ngwaga ka ngwaga t\u0161a klaemete, e lego seo se hlolago dikome lelo t\u0161e \u0161oro le go tshwe nya diphedi t\u0161a meetseng le t\u0161a lefaseng. Diphetogo t\u0161e di ama intasteri ya t\u0161a temo, bolotameetse le boruahlapi gape le ikonomi ka bophara.\nDi ama gape le kelelo ya meetse ka melatswaneng, le dimela le moela wa dijophepo go ya ka lewatleng,\u201d Ngaka Roualt a hlalo\u0161a bjalo.\nDitiragalo t\u0161e di ama kudu Afrika Borwa ka gore naga ye ya borena e \u0161et\u0161e e na le pula ya ngwaga ka ngwaga ya go se kgotsofat\u0161e, ya dimililitara (ml) t\u0161e 450 ge e bapet\u0161wa le kelo ya pula lefaseng, 860ml.\nDitlamorago t\u0161a komelelo ke dife?Ka kgwedi ya Dibokwane, Kgoro ya Tiri\u0161ano ya Makala a Mmu\u0161o le Merero ya Set\u0161o (COGTA) e hlophile komelelo ka leswa go tloga go ba mase tlapelo a profense go ya go ba a boset\u0161haba.\n\u201cMorago ga go lekola seemo le bo\u0161oro bja komelelo yeo e t\u0161welago pele e diragala diprofenseng t\u0161e tharo, taolo ya t\u0161a masetlapelo e hlophile komelelo leswa bjalo ka masetlapelo a boset\u0161haba,\u201d gwa realo hlogo ya Senthara ya Boset\u0161haba ya Taolo ya t\u0161a Masetlapelo, Nga ka Mmaphaka Tau.\nLe ge ditlamorago t\u0161a kome lelo go ameng ikonomi di le bothata go ka di meta, go bile le go amega kudu ga lekala la t\u0161a temo. Ka Kapa Bodikela, e lego profense ya maemo a bobedi ge go etla Palomokeng ya Boleng bja Dit\u0161welet\u0161wa t\u0161a Naga Mo Ngwageng (GDP) mo temong, me\u0161omo yeo e ka bago 21 000 e ile ya lobja ka ko tareng ya boraro ya ngwago la. T\u0161welet\u0161o ya korong e ile ya ya fase ka 47% ka 2017, gomme go ka ba gape le go hlokega ga dilitara t\u0161e dimi lione t\u0161e 90 t\u0161a beine yeo e ka reki\u0161wago ka ntle le ka gare ga naga.\nGo hlokega ga meetse gape go tla ba le ditlamorago t\u0161e mpe  go t\u0161a kelelat\u0161hila, t\u0161a maphelo  le t\u0161a boeti.\nKe eng seo se dirwago go lwa le seemo se?Mebasepala yeo e amilwego ke komelelo e tlile ka melawa na ye bogale ya t\u0161homi\u0161o ya meetse go badudi le dikgwe bo.\nMafelo a go hlweki\u0161a meetse, mananeo a go loki\u0161a diphaephe, t\u0161homi\u0161oleswa ya meetse le go goga meetse go t\u0161wa methopong ya tlhago go \u0161upilwe bjalo ka ditharollo t\u0161a bothata bjo, gomme ebile t\u0161ona diprot\u0161eke t\u0161e di \u0161et\u0161e di le kgauswi le go fet\u0161wa. \n", "edition": "2018-04-ed2", "language_code": "nso"}
{"title": "Baswa ba re YES go mo\u0161omo\n", "author": "vukuzenzele unnamed\n", "text": "YES, ye e sa t\u0161wa go go thomiwa ke Mopresidente Cyril Rama phosa, e ike mi\u0161edit\u0161e go beakanyet\u0161a baswa maemo a mo\u0161omo le go ba fa ma bokgoni a sethekiniki ao a hlokegago go t\u0161a intasteri ya ekonomi.\nTemane o hlalo\u0161a gore mo rago ga go aloga ka 2016 gase a dira dikgopelo t\u0161a mo\u0161omo ka ge a be a se na maitemo gelo a maleba.\n\u201cE be e le tlho hlo ye kgolo go nyaka  mo\u0161omo o se na mai temogelo.  Ka mahlatse ka tseba ka ga Lulaway Recrui tment Agency ya go diri\u0161a na le YES, gomme ba mpha tlhahlo ya mo\u0161omo.\u201dYES ke boikgafo bja go kopanelwa ke mmu\u0161o, me kgatlo ya ba\u0161omi le dikgwe bo go aba boitemogelo bja mo\u0161omo wa go lefiwa, go baswa ba Afrika Borwa ba milione o tee mo mengwa geng ye meraro ya go latela.Dinyaki\u0161i\u0161o t\u0161a go dirwa ke bengditseka di laet\u0161a gore boitemogelo bja ngwaga o tee ka gare ga CV , le lengwalo la t\u0161hupet\u0161o, di oket\u0161a monye tla wa moswa wa go hwet\u0161a mo\u0161omo gararo.\nTemane o tlaleledit\u0161e ka gore o rata mo\u0161omo wa ga gwe, kudu ka gore o thu\u0161a baswa ba bangwe go hwet\u0161a mo\u0161omo ka ge e le mokalat\u0161i wa bahlahliwa mo\u0161omong.\nThomong ya YES Mopre sidente Ramaphosa o tse bi\u0161it\u0161we baswa ba mathomo ba 100 bao ba tlo thwalwago lenaneong le ke ABSA, Inve stec, Netcare, Sasol le Unile ver.\n\u201cRe bona lenaneo le bjalo ka philara ya boikgafo bjo bogolo bja boset\u0161haba ka botlalo, bja go hlamela baswa menyetla. Philara ye nngwe ya bohlokwa ke tlhabollo ya mabokgoni le go kgona ga baswa,\u201d o bolet\u0161e bjalo Mo presidente Ramaphosa.\nO dirile boipilet\u0161o go di kgwebo t\u0161e dinnyane gore di bapale karolo ya t\u0161ona ka ge di na le mothopo o mogolo wa thwalo gomme a re dikgwebo t\u0161e dikgolo di kase kgone go thwala baswa bao ba lekane go di le tee.\nGo ya ka Mohlankedimogolo Phethi\u0161i (CEO) ya YES, Tashmi a Ismail-Saville, magareng ga batho ba 15.5 milione ba mengwaga ya magareng ga 18 le 34 Afrika Borwa, ba  5.8 milione ga ba \u0161ome.\n\u201cYES ikemi\u0161edit\u0161e go abe la karolo yeo ya baswa, yeo e sa \u0161et\u0161ego ke dimotlele t\u0161a thwalo t\u0161a bjale t\u0161a ka mo nageng, sebaka sa mathomo sa bohlokwa sa go hwet\u0161a boitemogelo bja mo\u0161omo wa go lefiwa wa khwalithi gape wa maemo,\u201d o bolet\u0161e bjalo Ismail-Saville.\nBjalo ka tlhohlelet\u0161o ya tlalelet\u0161o go dikgwebo t\u0161e dinnyane t\u0161a go thwala baswa ba mengwaga ya magareng ya 18 le 29, dikgwebo di tlo lebana le Tlhohlelet\u0161o ya Mot\u0161helo wa Thwalo ya go lekana R1 000 ka kgwedi.\nBaswa ba YES ba swanet\u0161e go:\n\u2022 ba le mengwaga ya magareng ga 18 le 34.\n\u2022 ba le dikgwedi t\u0161e feta go t\u0161e tshela ba sa \u0161ome.\n\u2022 ba bathobaso (maAfri ka, maKhalate goba ma India).\nGe e le gore dikhamphani di nyaka go bu\u0161et\u0161wa Tlho hlelet\u0161o ya Mot\u0161helo wa Thwalo, moswa o swanet\u0161e go ba mengwaga ye 18 le 29.\nMoswa o tlo lefiwa bokae?Moputso o swanet\u0161e go beakanywa go ya ka moputso wa magareng wa boset\u0161haba wa R3 500 ka kgwedi, wa go akaret\u0161a tlhahlo le thekgo.\nTshenyagalelo ya gare ka ngwaga ke R55 000 .\n", "edition": "2018-05-ed1", "language_code": "nso"}
{"title": "Go boledi\u0161anwa ka go tli\u0161a polelo ye mp\u0161ha ya Afrika Borwa \n", "author": "Neo Semono\n", "text": "Mopresidente Cyril  Ramaphosa o dirile tsebi\u0161o ye ka moletlo wa khoro nei\u0161ene wa Kgo\u0161igadi ya Balobedu kua Lepatlelong la Mokwakwaila go la Bo lobedu, Ga-Modjadji ka Limpopo.\nKhelobedu ke polelo ya go bolelwa ke set\u0161haba sa Balobedu seo se tlogo etwa pele ke mokgethiwa wa Kgo\u0161igadi ya Pula ya Ba lobedu wa mengwaga ye 13, Masalanabo Modjadji, mola a na le mengwaga ye 18, morago ga go begwa go ba Kgo\u0161igadi Modjadji VII.\nO tlo aloga go ya ka mee tlo le dit\u0161o t\u0161a Balobedu.\n\u201cYe ke kgato ya histori ya nnete yeo e bego e tlo thabelwa ke Mma Wi nnie Madikizela-Mande la. Bjo ke Bogo\u0161igadi bja mathomo gape bjo botee mo nageng le mo konti nenteng,\u201d o bolet\u0161e bjalo Mopresidente Ramaphosa.\nMopresidente Ramapho sa o kgonthi\u0161it\u0161e boitlamo bja mmu\u0161o bja go tso\u0161olo\u0161a tlhompho le seriti sa bae tapele ba set\u0161o.\nBogo\u0161igadi bja Balobedu bo lemogilwe semmu\u0161o ka Hlakola 2016 ka mo rago ga dinyaki\u0161i\u0161o t\u0161a go dirwa ke Khomi\u0161ene ya Dipelaelo t\u0161a Boetapele bja Set\u0161o le Dikleime (CTLDC) ka ga maemo a Balobedu, go ya ka dikleime t\u0161e di romet\u0161wego CTLDC.\n\u201cMmu\u0161o o ikgafile go phethagat\u0161a dineelano t\u0161a Kgaolo 12 ya Molaotheo, kudu tso\u0161olo\u0161o ya seriti sa sehlongwa sa boetape le bja set\u0161o temokrasing ya Molaotheo,\u201d o bolet\u0161e bjalo Mopresidente Rama phosa.\nO rile temogo ya Bo go\u0161igadi Afrika Borwa e laet\u0161a boikgafo go molao le boleng bja tekatekano go ya ka bong, le go le moga karolo ya boetapele ya go bapalwa ke basadi dikarolong ka moka t\u0161a bophelo.\n\u201cBaetapele ba set\u0161o ba swanet\u0161e go bapala karo lo ye bohlokwa ya go aga set\u0161haba sa gose be le bohloki, hlokego ya me\u0161o -mo le gose lekalekane.\nBaetapele ba rena ba set\u0161o ba swanet\u0161e go eta pele ntweng ya go tsosolo\u0161a ditokelo le seriti sa batho ba rena.\u201dO gatelet\u0161e gape le karolo ya bohlokwa ya go bapa lwa ke baetapele ba set\u0161o go bu\u0161et\u0161a naga go beng ba yona ba nnete.\n\u201cBa swanet\u0161e go kgo nthi\u0161a gore naga e bu\u0161e t\u0161wa go bao ba e \u0161omago le gore bao ba bu\u0161et\u0161wa go naga ba be le didiri\u0161wa gore ba kgone go e \u0161oma,\u201d o bolet\u0161e bjalo Mopresi dente Ramaphosa.\nBatho ba go akanywago gore ba ka ba dimilione t\u0161e 25 ba go dula dinagama gae ba dira seo ka tlase ga boetapele bja baetapele ba set\u0161o. \n\n\nNaa o be o tseba?\n\u2022 Balobedu ba amegile ge ka 1972 Kgo\u0161igadi ya Pula Makoma Modjadji a t\u0161eelwa maatla gomme maemo a gagwe a i\u0161wa tlase go kgo\u0161igadi ya motse\n\u2022 Metse le ditona t\u0161a karolo ya gagwe di akaredit\u0161we go dinaga t\u0161a Lebowa le Gazankulu gomme seo sa senya dit\u0161o t\u0161a go huma le tatelano ya bogo\u0161igadi ya mengwaga ye 400 kua morago.", "edition": "2018-05-ed1", "language_code": "nso"}
{"title": "Kgoro ya Merero ya Selegae e tsebagat\u0161a twant\u0161ho ya methaladi\n", "author": "More Matshediso\n", "text": "Go ya ka Tonakgolo ya Kgoro ya Merero ya Selegae, Malusi Gigaba, methaladi ye metelele e hlot\u0161we ke palo ya godimo ya badirelwa, sekgoba se senyane sa ofisi ya bogorogelo, mathata a boetapele le go tswalela ga ofisi ka Mokibelo.\nGo rarolla bothata bjo, kgoro e sekaseka bogolo bja mafelo ao e a akaret\u0161ago go hlatha gore ke mafelong afe fao go hlokegago gore e kaonafat\u0161e ditirelo t\u0161a yona.\n\u201cRe tlo thakgola dinyaki\u0161i\u0161o t\u0161a go lekola kgotsofalo ya ba direlwa, ra dira gore senthara ya go thu\u0161a badirelwa e \u0161oma ka botlalo, ra hwet\u0161a tharollo male bana le go goroga ga badirelwa bao ba sa letelwago gammogo le sekgoba sa ofisi ya bogorogelo, ra nagani\u0161i\u0161a ka ga kgonalo ya lenaneo le leswa la go \u0161oma ka go \u0161ielana, ra \u0161ogana le lenaneo la go fetoga ka mehla, koket\u0161o ya diketelo ntle le tsebi\u0161o ka balao dibagolo diofising t\u0161a rena, ra ka onafat\u0161a tshepedi\u0161o ya mo\u0161omo le go maatlafat\u0161a kgokaganyo magareng a kgoro le badirelwa,\u201d Tonakgolo a tiit\u0161et\u0161a ka go realo.\nMaanot\u0161homo a a tla thakgo lwa bjalo ka tharollo ya lebaka nyana, ya lebaka le letelet\u0161ana gammogo le ya lebaka le letelele.\nTonakgolo o hlalo\u0161it\u0161e gore dihlotlo t\u0161e di ka se rarollwe ka ditharollo t\u0161a ka pejana gomme a kgopela set\u0161haba gore se se ke sa fela pelo ge kgoro e le gare e di phethagat\u0161a.\n\u201cRe tloga re ikgafet\u0161e go dira bokaone ka mokgwa wo re ka kgonago go fenya ntwa ya go t\u0161wa mahlakoreng ohle kgahlanong le methaladi, le ge go na le dit\u0161hiti\u0161o t\u0161e pharologanego le dihlotlo t\u0161e dingwe,\u201d a realo Tonakgolo Gigaba.\nPele ga tsebi\u0161o ya maanot\u0161ho mo, kgoro e hlomile pego ya tekolo go lekola gore e ka laola methaladi bokaone bjang le go kaonafat\u0161a ditirelo t\u0161a yona.\nPego e laedit\u0161e gore mananeo a go dula a fetoga, tshepedi\u0161o ya mo\u0161omo ye e sa \u0161omego gabotse le maano a dikgokaganyo a go se sepedi\u0161ane, di hlola go se kgotsofale ga badirelwa gape le methaladi ye metelele.\nGo ya ka Tonakgolo, mabaka ao a latelago le ona a gakat\u0161a seemo:\u25a0 Taolompe diofising t\u0161e di ngwe.\n\u25a0 Go hloka bokgoni bja go \u0161omi\u0161a ba\u0161omedi gabotse.\n\u25a0 Tlhokego ya lenaneo la badi relwa la boipeakanyet\u0161o bja go etela ofisi.\n\u25a0 Go hloka bokgoni bja go laola methaladi.\n\u25a0 Tiri\u0161o ya sammaletee ya lena neo la tiri\u0161o ya diatla le la morethaoitiri\u0161a.\n\u25a0 Kabo ya go se lekanele ya di ofisi go ya le ka palo ya batho ba ba phelago mafelong a it\u0161e go.\n\u25a0 Tshedimo\u0161o ye e fo\u0161aget\u0161ego ya phet\u0161i\u0161o ya tiri\u0161o ya di -puku t\u0161a boitsebi\u0161o t\u0161e dita la-morogo.\n\u2022 Maswao a go se hlake gabotse diofisingGo na le diofisi t\u0161e 184 t\u0161a Kgoro ya Merero ya Selegae t\u0161a go ba le lenaneo la go kgoboket\u0161a tshe dimo\u0161o ya boit\u0161hupo bja motho gammogo le mafelo a bo\u0161omelo a 411 naga ka bophara.\nKe diofisi t\u0161e 184 feela t\u0161eo di \u0161oganago le dikgopelo gammogo le go fana ka karata ya boitsebi\u0161o ya sebjalebjale le pasporoto.\nKgoro e mpshafat\u0161a diofisi t\u0161a go thetha t\u0161e 78 gape e na le tshepo ya gore di tla diri\u0161wa mafelong a fapanego Afrika  Borwa ka bophara ka seripa-gare sa 2018.\n\nNAA O BE O TSEBA?\n\nSale go thakgolwa dikarata t\u0161a boitsebi\u0161o t\u0161a sebjalebjale ka 2013, diofisi t\u0161a Kgoro ya Merero ya Selegae di fane ka dikarata t\u0161a go feta dimilione t\u0161e senyane.", "edition": "2018-05-ed2", "language_code": "nso"}
{"title": "Ke maikarabelo a Afrika Borwa go ruta baswa\n", "author": "More Matshediso\n", "text": "Tonakgolo Pandor o rile ke maikarabelo a naga go thekga bahloki le malapa ao a lego tlalelong.\nO be a bolela nakong ya ge a fa pego go boraditaba fao a utollot\u0161ego lenaneo la go thakgola thuto ya godimo ya mahala mo Afrika Borwa.\nTonakgolo Pandor o tsebaga dit\u0161e semmu\u0161o gore Mmu\u0161o o beeledit\u0161e R7.166 bilione ya tlalelet\u0161o go lefelela dipasari t\u0161a bana ba bahloki le ba go t\u0161wa malapeng ao a amogelago ma\u0161eng a fase ba ba tsenago di yunibesithing le dikholet\u0161heng t\u0161a TVET lenyaga.\nTonakgolo Pandor o  tii\u0161edit\u0161e gore R4.581 bilione e beet\u0161we ka thoko go thu\u0161a baithuti ba yunibesithi bao ba nago le maswanedi mola  R2.585 bilione e le ya baithuti ba kholet\u0161he ya TVET.\nKa 2017 mmu\u0161o o tsebaga dit\u0161e gore thuto ya godimo e tlo ba mahala go baithuti ba bahloki le bao ba t\u0161wago malapeng ao a amogelago palomoka ya moputso wo o kopant\u0161wego wa go lekana R350 000 ka ngwaga.\nBaithuti ba thekgwa ka lenaneo le le katolo\u0161it\u0161wego la pasari, lona le tsena bakeng sa lenaneo la kgale la kadimo ya t\u0161helete le pasari ye e sa felellago leo le bego le abja ke Setlamo sa Boset\u0161haba sa Thu\u0161o ya Dit\u0161helete t\u0161a Thuto go Baithuti (NSFAS).\n\u201cPalomotheo ya kabo ya NSFAS ya go thekga baithuti ba yunibesithi le ba TVET ba ba hlokago le ba malapa a go amogela ma\u0161eleng a fase e tlo oket\u0161ega go tloga go  R9.849 bilione ka 2017/18 go ya go R35.321 bilione ka 2020/21.\n\u201cSe se ra gore go tla ba le tlhokego ya kaonafat\u0161o ya go phethagat\u0161a mo\u0161omo le tlhabollo ya mananeo go  NSFAS. Ka fao re abet\u0161e tlalelet\u0161o ya R105 milione ka Lenaneo la Ditshenyegelo t\u0161a Mengwaga ye Meraro go thu\u0161a NSFAS gore e oket\u0161e le go matla fat\u0161a bokgoni bja yona bja t\u0161a taolo,\u201d a realo Tonakgolo.\nBaithuti ba go ba le maswa nedi, mengwaga ka moka ya di thuto, bao ba ingwadi\u0161edit\u0161e go ditifikarata t\u0161a boset\u0161haba (t\u0161a bo\u0161omelo) le mananeo a thuto ya dikholet\u0161heng \u2013 kholet\u0161heng ye nngwe le ye  nngwe ya bohle ya TVET \u2013 ba tlo amogela pasari ya go akaret\u0161a ma\u0161eleng a dithuto le didiri \u0161wa t\u0161a go ithuta.\nTlhatlo\u0161o ya tefelelo ngwa geng wa 2018/19 e tla netefat\u0161a gore palo ya 458 875 ya baithuti ba amogela dipasari.\nPalo ya go lekana 50 480 ya baithuti ba kholet\u0161he ya TVET, bao ba fihlelelago dinyakwa t\u0161a go sepela ka senamelwa, madulo le dijo, le bona ba tla thekgwa; mola palo ye nngwe ya 82 600 e tla swanelwa ke diputselet\u0161o t\u0161a senamelwa.\nTonakgolo o rile kabo ye mpsha ya tefelelo e letet\u0161we go thekga palo ya go leka na 83 200 ya dikgoba t\u0161e  208 000 (40%) t\u0161e di lego gona t\u0161a baithuti ba bafsa diyunibesi thing ka 2018.", "edition": "2018-05-ed2", "language_code": "nso"}
{"title": "Lenaneo le le ikemi\u0161edit\u0161ego go hloma me\u0161omo\n", "author": "Adele Schormann\n", "text": "Ka ge le thekgwa ka dit\u0161helete ke Kgoro ya Merero ya Tikolo go, lenaneo le le wela ka fase ga Lenaneo leo le Katolo\u0161it\u0161wego la Me\u0161omo ya Set\u0161haba (EPWP).Le fa bafsa ba bant\u0161i bao ba sa kgonego go hwet\u0161a me\u0161omo kholofelo gomme le fihlelet\u0161e katlego ye kgolo ka thibelong le taolong ya mello ya dihlaga, go realo e le go fokot\u0161a seabe sa mello ye.\nLenaneo le le thwet\u0161e batho ba go feta ba 5 000 go t\u0161wa dit\u0161habeng t\u0161eo di hloki\u0161it\u0161we go menyetla gomme le ba hlahlile ka ga temogo ya mello ya dihlaga, thuto, go e thibela le go e tima le mabokgoni a mangwe, a go swana le thu\u0161o ya pele, bobetli, go apea, maphelo le polokego le dikgokagano.\nMohlankedi wa dikgokaga no wa WOF Lebogang Maseko o hlalo\u0161it\u0161e gore lenaneo le le nepi\u0161it\u0161e bafsa ebile le thwala bagolofadi go \u0161oma ka dikantorong t\u0161a lona t\u0161a diprofense.\n\u201cRe beile kgatelelo ye maatla go tlhabollo ya mabokgoni le go aba me\u0161omo go bafsa bao ba sa t\u0161wago dikolong t\u0161e di pha-gamego goba bao ba sa t\u0161wago go aloga dihlongweng t\u0161a thu to ya godingwana. Go bao ba thwet\u0161wego ka mo lenaneong le, 94% ke bafsa, 31% ke basadi gomme dipersente t\u0161e tharo ke bagolofadi,\u201d a tii\u0161et\u0161a bjalo.\nLorraine Mokoena (31) go t\u0161wa Mpumalanga ke yo mongwe wa bao ba thwet\u0161wego bao ba holegilego mo lenaneo ng le. O \u0161omile ka WOF mo mengwageng ye 11.\nKa morago ga go phetha dithuto t\u0161a marematlou o ile a swara bothata go hwet\u0161a mo\u0161o mo mengwaga ye mebedi. Sesi wa gagwe o ile a mmot\u0161a ka ga lenaneo la WOF.\n\u201cTshepedi\u0161o ya go dira dikgopelo e be e le boima. Boiteka nelo mmeleng ke senyakwa se bohlokwa kudu mo mo\u0161omong wo gomme bao ba dirago dikgopelo ba swanet\u0161e go feta pele mo tshepedi\u0161ong ya go it\u0161hidulla. Ge o t\u0161welela ditekong t\u0161e o swanet\u0161e go t\u0161welela gape go ditlhahlobo t\u0161a kalafo gomme ka morago ga fao tlhahlo ka ga go tima mello e a thoma,\u201d a re alo.\nMokoena o thomile bjalo ka mo\u0161omi wa maemo a fasana wa ditimamello gomme a \u0161oma go fihla go mo\u0161omo wa moetapele wa godingwana wa sehlopha sa boraditimamello, gomme o etile pele sehlopha sa boraditi mamello ba 18.\n\u201cMo\u0161omo wo o feto\u0161it\u0161e bophelo bja ka. Ke nna fela ke fepa go bana ba ge\u0161o le bana ba ka ba babedi. Bjale ke kgona go fepa ba lapa la ka le go romela bana ba ka sekolong,\u201d gwa bolela Mokoena.\u201dO dumet\u0161e gore lefapha la ditimamello ka kakaret\u0161o ke mo\u0161omo wo o dirwago ke banna gomme o ithutile gore a tiye bjalo ka mosadi ka mo le fapheng le.\nMokoena o ikemi\u0161edit\u0161e go ba molaodi wa ka kantorong wa me\u0161omo ya ditimamello mo mengwageng ye e tlago ye mebedi. Se se tla mo dira gore a rwale maikarabelo go dihlopha ka moka t\u0161a WOF t\u0161eo di lego ka Mpumalanga.\nKa ge sehla sa mello ya dihlaga se batamet\u0161e, Mokoena o fane ka dikelet\u0161o t\u0161e di latelago ka nepo ya gore batho ba thibele mello ya dihlaga:\n\u2022 O se ke wa got\u0161a mello ya di hlaga molaleng ge o sa kgone go e laola.\n\u2022 Netefat\u0161a gore le na le thu\u0161o le didiri\u0161wa t\u0161e di lekanego ge go ka direga gore go be le mathata afe goba afe a a ka hlagago.\n\u2022 O se ke wa tlogela mollo o godit\u0161we go se na motho yo a o hlokomet\u0161ego.\n\u2022 Hlokomela boemo bja boso.\n\u2022 Mello ye e got\u0161wago molaleng ga se ya swanela go got\u0161wa go fi\u0161a kudu goba go na le me boya ye ment\u0161i kudu.", "edition": "2018-06-ed1", "language_code": "nso"}
{"title": "Marent\u0161ere a \u0161irelet\u0161a dit\u0161hukudu\n", "author": "Dale Hes\n", "text": "Nyawo, yo e lego karolo ya prot\u0161eke ya go hlokomela tikolo go ye e sepet\u0161wago ke EPWP , o dumela gore go bohlokwa go ruta dit\u0161haba ka ga go hlokome -la tikologo.\n\u201cRe swanet\u0161e go t\u0161wa re ye set\u0161habeng re dire gore se kwe\u0161i\u0161e gore ke ka lebaka la eng go le bohlokwa go babalela tlha go. Ke gona fao set\u0161haba se tlago kwe\u0161i\u0161a bohlokwa bja diphofolo t\u0161a naga,\u201d a realo.\nLenaneo le, leo le fago bafsa ba Afrika Borwa bokgoni bjo ba bo hlokago go \u0161oma ka go pabale lo ya tlhago le ka lefapheng la mehutahuta ya diphedi, le nete fadit\u0161e gore Nyawo o kgona go hlokomela ba lapa la gagwe.\n\u201cNtlo ya ba lapa la ka e na le marulelo a mabotse gonabjale, ga a dutle meetse, gomme se ke ka lebaka la mo\u0161omo wa ka. Ke thabile ge ke hwedit\u0161e sebaka se,\u201d a realo.\nTona ya Merero ya Tikolo go Ngaka Edna Molewa o re bahlokomedi ba tikologo ke \u2018marent\u0161ere\u2019 ka gobane ba ralo ka tema ye bohlokwa ge ba lwant\u0161ha bosenyi bja tikologo, go swana le go t\u0161eela diphoofolo manaka a t\u0161ona ka go di bolaya.\n\"Mo ngwageng wo o fetilego bahlokomedi ba tikologo bao ba ka bago ba 1 659 ba romet\u0161we mafelong ao go nago le diti ragalo t\u0161e nt\u0161i t\u0161a go bolaya dit\u0161hukudu t\u0161a t\u0161eelwa mana ka a t\u0161ona ka nepo ya go thu\u0161a ka t\u0161hirelet\u0161o ya tikologo. Ba tlo maatlafat\u0161wa go ba batseta ba dit\u0161hukudu ka mo mafelong a,\u201d a realo.\nNyawo e bile karolo ya sehlo pha seo se ilego sa swara mmo layadiphoofolo ka Sera-peng sa Diphoofolo sa Umkhu ze, gomme se se ile sa felet\u0161a ka gore mosenyi yo a bonwe molato.\n\u201cKe ile ka ikgant\u0161ha ka maitapi\u0161o a ka gomme mo lebakeng le, re ile ra \u0161omi\u0161a maitemogelo a rena go swara mmo layadiphoofolo yo,\u201d a realo.\nLenaneo le le \u0161omile go thu\u0161a ka go golega babolayadiphoo folo bao ba nyakago manaka a t\u0161ona, go ba nyaki\u0161i\u0161a le go ba romela kgolegong; go realo se sa fokot\u0161a ditiragalo t\u0161a go bolaya dit\u0161hukudu t\u0161a t\u0161eelwa manak a a t\u0161ona ka 50%; le go netefat\u0161a gore go ba le phokot\u0161ego ya 76% ka ditirong t\u0161a go thea diphoo folo.", "edition": "2018-06-ed1", "language_code": "nso"}
{"title": "\n", "author": "\n", "text": "Go tloga bohloking le go segwa ge a be a \u0161oma ka polaseng Mahlatse Matlakane (20) bjale ke molemi yo a atlegi lego wa pepere ye tala.\nMahlatse o thomile go ithaopa polaseng ya kgauswi ya pepere ye tala mafelelong a beke le mai khut\u0161ong a dikolo a na le mengwaga ye 15 go thu\u0161a mmagwe yo a bego a sa \u0161ome go fepa ba lapa.\nMatlakane o dula Ga-Moi simane ka Buchum ka ntle ga Polokwane ka Limpopo.\nO re le ge e le gore o ipshi na ka dikenywa t\u0161a go \u0161oma ga gagwe kudu, ka mehla ga go bonolo.\n\u201cGe re gola go be go le boima go nna le go bana ba ge\u0161o. Dithaka t\u0161a ka di be di ntshega ge ke thoma go \u0161oma ka polaseng ba re bolemi ke bja batho ba go se kgone go bala le go ngwala.\n\u201cSe se ile sa nkwe\u0161a bohloko maikutlong eup\u0161a ke be ke nyaka go hwet\u0161a tsebo ka ga bolemi gore ke kgone go bo t\u0161wet\u0161a pele bjale ka mo\u0161omo wa ka,\u201d a realo.\nGe Matlakane a sena go hwet\u0161a maitemogelo o ile a boledi\u0161ana le Johan Nel e lego mong wa polasa yeo a bego a ithaopa gona mabapi le go bjala dipeu t\u0161a gagwe le go lema pepere.\nNel o ile a mo fa dihekthara t\u0161e pedi t\u0161a naga polaseng ya gagwe. \u201cKe be ke makat\u0161wa ke ka fao dipeu t\u0161e nnyane di kgonago go fetoga go ba dimela t\u0161e di t\u0161welet\u0161ago di pepere t\u0161e tala t\u0161e kgolo. Ge ke bona ka fao dimela di bego di hlokomelwa ka gona ka go \u0161omi\u0161a manyora go laola dikhunkhwane go ile gwa ntira gore ke rate bolemi le go feta. Ke ile ka tseba go na fao gore seo ke seo ke bego ke nyaka go se dira,\u201d gwa bolela Matlakane.Ka morago ga go phetha dithuto t\u0161a marematlou Matlakane o ile a khut\u0161a ngwana a se dithutong le ge a be a amoget\u0161we ka Yunibesithing ya Johannesburg go ithutela molao.\nO ile a boela go Nel a mo kgopela thu\u0161o ye nngwe ya bolemi gomme o ile a \u0161i\u0161inya gore a boledi\u0161ane le kgo\u0161i ya fao lefelong leo mabapi le kgonagalo ya gore e mo fe naga.\nKa morago ga ge a bone kgatelopele ya gagwe po laseng ya Nel kgo\u0161i ya lefelo leo e ile ya mo fa dihekthara t\u0161e 40 t\u0161a naga polaseng ya Babirwa Ba Tau Ya Tswala fao a sepedi\u0161ago kgwebo ya gagwe mo lebakeng le. O thwet\u0161e bafsa ba bane gore ba \u0161ome le yena.\nPolasa ya Matlakane e aba dipepere t\u0161e tala mebarakeng ya dikenywa le merogo ka Bochum, Polokwane le Johannesburg.\nLe ge e le gore kgwebo ya gagwe e na le letseno la R50 000 ka kgwedi, Matlakane o lebelet\u0161e gore a tsene ka mmarakeng wa bodit\u0161habat\u0161haba.\nLe ge e le gore ga se a hwet\u0161a thu\u0161o go t\u0161wa mmu\u0161ong, Matlakane o re o na le kholofelo ka ga bokamoso bja gagwe gomme a bolela gore maikemi\u0161et\u0161o a gagwe ke gape go hlatlo\u0161a maemo a maloko a set\u0161haba ao a lego bohloking set\u0161habeng sa gabo ka go ba fa bokgoni le go ba thwala me\u0161omong, ge kgwebo ya gagwe e t\u0161wela pele go gola.", "edition": "2018-06-ed1", "language_code": "nso"}
{"title": "Mosepedi\u0161i wa dikepekgogi o tanya \u0161edi \n", "author": "Allison Cooper\n", "text": "Mdletshe o belegwe le go golela Port Shepstone gomme o tsene sekolo St Faiths.\n\u201cE bile maitemogelo moo motho a golet\u0161ego. Go be go se na let\u0161hogo, go fapana le mat\u0161at\u0161i a lehono, ngwana yo mongwe le yo mongwe o be a godi\u0161wa ke badudi ba mo motseng.\u201dMdletshe o phethile mare matlou ka 2006, pele a eya Yunibesithing ya Theknolot\u0161i ya Durban go ithutela National Diploma in Maritime Studies ka 2007.\nKa morago ga go phetha S1 ka 2007 le S2 ya gagwe ka 2008 a thoma tlhahlo ya ga gwe ya mengwaga ye mera ro lewatleng, le Khamphani ya Safmarine Shipping . Mo o ithutile gore o laet\u0161a bjang sekepe sa merwalo, mo ma watleng a magolo gomme a ema maemakepeng a go fa pana ka Yuropa, Afrika le Asia ka tshepet\u0161o ya merwa lo le dinyaki\u0161i\u0161o t\u0161a poloke go.\nO hwedit\u0161e tikrii ya gagwe ya mathomo a na le mengwa ga ye 25, mola a phethile tikrii ya gagwe ya Mastase ka Port Operations  ka nako ye tee. Tikrii ya gagwe ya ma felelo e mo kgont\u0161hit\u0161e go \u0161oma bjalo ka mosepedi\u0161i wa dikepekgogi yo a nago le maswanedi. \u201cSe e bile  tlhohlo ye kgolo ka gore go ba mosepedi\u0161i wa dikepe kgogi ga go nyake gore motho a be le tikrii, o hloka fela S1, S2 le tlhahlo lewatle ng. Ke fela ka morago ga moo mo batho ba ingwadi\u0161et\u0161ago go ba basepedi\u0161i ba dikepe.\nKe dirile t\u0161e ka moka ka nako ye tee. Ge ke t\u0161wa mo\u0161o mong ke be ke eya sekolong go nyaki\u0161i\u0161a ka mo\u0161omo woo o dirilwego let\u0161at\u0161i leo.\nMdletshe o rata go ba ka meetseng. \u201cMeetse a ka go bot\u0161a t\u0161eo let\u0161at\u0161i le go swaret\u0161ego t\u0161ona. Mat\u0161at\u0161i a mangwe go fodile, mat\u0161at\u0161i a mangwe go difefo, nako ye nngwe go na le maphoto, ka gona ke lefase le lebotse le legolo! Dikepe le t\u0161ona di na le dibopego t\u0161a go fapana gomme di rwala merwalo ya go fapana, seo se ra gore di swanet\u0161e go swarwa ka me kgwa ya go fapana,\u201d gwa re alo Mdletshe, yoo a ipshina -go ka go \u0161oma le dihlopha t\u0161a dit\u0161o t\u0161a go fapana, go t\u0161wa dinageng t\u0161a go fapana.\nDitlhohlo t\u0161a intasteri Go ba mosadi ka intastering ya lewatle ke go thulana le \u201cditlhohlo intastering ye\u201d gwa realo Mdletshe, yoo a tsopolago ditaba t\u0161a bong bjalo ka tlhohlo ye nngwe ya t\u0161e kgolo ka ge e tsebagala thata bjalo ka inda steri ya banna.\n\u201cLe ge basadi ba leka ka maatla go lekanet\u0161a le go \u0161oma ka maatla go bont\u0161ha batho gore ba fo\u0161it\u0161e, go a lapi\u0161a. Ke kgonne se ka go fola, go ba le moya wo mobotse le go \u0161oma le batho go thopa tlhompho ya bona. Ka maitapi\u0161o a phegelelo le go \u0161oma ka maatla, o ka fenya mathata a,\u201d a realo.\nKatlego ya Mdletshe ya go fenya mathata a e hlatsela ke sefoka se a se thopilego bjalo ka molaodi wa sethekniki wa mawatle wa mot\u0161waoswere.\n\u201cKe amoget\u0161e sefoka sa go ba mokgoni yo mokaone ka nako ye kopana ka gore ke t\u0161welet\u0161e tlhaki\u0161ong mo bekeng ya mathomo ya go swarela mo maemong.\u201d O amoget\u0161e gape sefoka sa \u201cgo ba mogale\u201d ka Diphalane 2017, ka go pholo\u0161a dikepe madimong a ma\u0161oro ao Durban e kilego ya a bona.\n\u201cGo ba mosepedi\u0161i wa dike pekgogi go ra gore ka dinako t\u0161e dingwe o swanet\u0161e go tia gomme o be le sebete\u201d a realo.\nGo hwet\u0161a tikrii ya gagwe ya Mastase go dirile phapano.\n\u201cGo hwet\u0161a tikrii ya ka go kgonthi\u0161it\u0161e gore ke humana tlhompho ye nt\u0161i go badiri\u0161ani ba ka ba banna. Ba mpot\u0161i\u0161a let\u0161at\u0161i le lengwe le le lengwe gore ke swaragane le eng ka gore re ba babedi fela bao ba fihlilego mo gomme ke nna wa mathomo go phetha Diploma  ya Maritime  mo Boemakepe bja Durban. Sona se fela, se dirile gore ke t\u0161welele,\u201d a realo, a hla lo\u0161a gore dithuto t\u0161a lewatle ga se lenaneo le bonolo go ithutela lona.\nMo\u0161omo wa mosepedi\u0161i wa dikepekgogi Mdletshe o hlalo\u0161a gore Mo sepedi\u0161i wa dikepekgogi ke molaodikakaret\u0161o wa sekepe le batho bao ba lego ka go sona.\nO swanet\u0161e go kgonthi\u0161a gore didiri\u0161wa t\u0161a polokego le mo llo di maemong a mabotse ebile a kgonthi\u0161it\u0161we, a dire di nyaki\u0161i\u0161o t\u0161a ngwaga le ngwa ga t\u0161a polokego ya sekepe, go kgonthi\u0161a gore sehlopha se hwet\u0161a tlhahlo ya maleba le go saena dipuku t\u0161a bona t\u0161a tlhahlo, go dira tshekatsheko ya taolo ya phethagat\u0161o ya mo\u0161omo le go thu\u0161a ba\u0161ome di ba gagwe go dira lenaneo la tlhabollo go sepelelana le me\u0161omo ya bona, go diragat\u0161a dipholisi t\u0161a khamphani le go laola mafelo a polokelo le go reka didiri\u0161wa t\u0161eo di hloke gago.\nLet\u0161at\u0161i la mo\u0161omo la ka mehla la Mdletshe le thoma ka lenaneo la go sepedi\u0161a dikepe, woo ka moka o swanet\u0161ego go phethwa mafelelong a nako ya mo\u0161omo. \u201cRe thoma ka mo\u0161o mo wa go sepedi\u0161a dikepe ka iri ya 06:00 gomme ra fet\u0161a ka iri ya 17:50.\nKa tlwaelo, basepedi\u0161i ba dikepekgogi ba babedi ba \u0161oma mmogo, gomme wo motee o phetha me\u0161omo ye e ka bago ye seswai. Ka morago ga moo, re swanet\u0161e go phe tha mo\u0161omo ka moka wa go tlat\u0161a dipampiri. Ka mabaka a t\u0161hoganet\u0161o, nako ye nngwe re fet\u0161a mo\u0161omo ka morago ga iri ya 21:00,\u201d a realo.", "edition": "2018-06-ed2", "language_code": "nso"}
{"title": "Go fetola thuto ya godimo \n", "author": "Amukelani Chauke\n", "text": "Ge naga e gopola Kgwedi ya Bafsa,  Vuk\u2019uzenzele  e le bedi\u0161a gabotse ka moo  bafsa ba naga ba fiwago dibaka t\u0161a go t\u0161welela ka Kgoro ya Thuto ya Godimo le Tlhahlo.\nGo tloga mola a thwalwa ka Dibokwane bjalo ka Tona ya Thuto ya Godimo le Tlha hlo, Naledi Pandor o filwe mo\u0161omo wa go phethagat\u0161a thuto ya go se lefelwe go baithuti ba hlokago le  \u201cbao maemo a letseno la mala peng a bona le lego magareng gomme le dira gore ba phae lwe thoko ke NSFAS\u201d.\nGo latela dikhudu ego t\u0161a nako ye tele le mo nageng ka fase ga leswao la #FeesMustFall ,  go tsebagadit\u0161we ka Ma nthole gore bafsa bao ba t\u0161wago malapeng ao letse no la bona le lego ka fase ga  R350 000 ka ngwaga ba tla amogela thuto ya godimo le tlhahlo ya go se lefelwe.\nPhethagat\u0161o e thomile go mme e tla dirwa mo me ngwageng ye mehlano.  Setlamo sa pasari Tona Pandor o kgo nthi\u0161i\u0161it\u0161e gore phethagat\u0161o ya setlamo sa pasari e sepela gabotse.\n\u201cSetlamo sa pasari se se fsa ke tsenogare ye bohlokwa kudu ka mmu\u0161o wa Afrika Bo rwa le, ka nnete, batho ba Afri ka Borwa ka gore ke met\u0161helo ya bona yeo e lefelago se,\u201d a realo.\nSetlamo sa pasari se abe lwa baithuti bao ba nago le maswanedi bao ba tsenago yunibesithi la mathomo le baithuti ba dikholet\u0161he t\u0161a thuto le tlhahlo t\u0161a me\u0161omo ya matsogo le bothekniki (diTVET), mo mengwageng ka moka ya go ithuta.\nGo thekga setlamo se sa dipasari, thekgo ya mmu\u0161o ya tlalelet\u0161o ya R7.166 bilione e abilwe ka 2018 \u2013 gomme  R4.581 bilione yona e  beet\u0161we thoko go thu\u0161a baithuti ba yunibesithi bao ba nago le maswanedi ge R2.585 bilione yona e abet\u0161we baithuti ba dikholet\u0161e t\u0161a TVET.\nTona Pandor o re dikholet\u0161he t\u0161eo di nepi\u0161ago ka dikarolong t\u0161e di it\u0161ego t\u0161a thuto di ka ba disenthara t\u0161a bokgoni go swa na le go t\u0161welet\u0161a dihlopha t\u0161a mabokgoni a makaone kudu mo karolong ye e rilego.\nMohlala, kholet\u0161he ye tee e ka nepi\u0161a boent\u0161enereng bja semot\u0161hene gomme ye nngwe ya nepi\u0161a bofofaneng, a hla lo\u0161a. \u201cKe tshepa gore nepi\u0161o ke bokamoso bja dikholet\u0161he,\u201d a tlalelet\u0161a.\nRe nyaka phapano. Ga re nyake dikholet\u0161he t\u0161a rena ka moka go dira selo sa go swa na.\u201dLenaneo la Tlhabollo ya Kgwe bo mo Thutong ya Godimo le thakgot\u0161we ngwaga wa go feta go hlohlelet\u0161a bafsa go thoma dikgwebo t\u0161a bona.\nMaikemi\u0161et\u0161o a lona ke go kgokaganya tlhabollo ya sefa la sa kgwebo mo karolong ya thuto ya yunibesithi ka Afrika Borwa. Se se akaret\u0161a kgwebo thutong ya godimo, t\u0161welet\u0161o ya kgwebo ya baithuti gammo go le diyunibesithi t\u0161a kgwebo.\nTona Pandor o re go swanet\u0161e go dirwa t\u0161e dint\u0161i e sego go thu\u0161a fela bafsa go lokela mo\u0161o mo, eup\u0161a gore e be bahlodi ba me\u0161omo ye mekaone.\nO rata go bona diinstitu\u0161ene t\u0161a thuto ya godimo di aba dithuto t\u0161a kgwebo mo diru tweng ka moka t\u0161a t\u0161ona, e lego phetogo yeo e tla bonago dialo ga t\u0161e difsa di hlola dikgwebo t\u0161e di tla fetolago bokamoso bja naga.", "edition": "2018-06-ed2", "language_code": "nso"}
{"title": "Set\u0161haba se keteka kwanelo ya naga ya R21 milione\n", "author": "Siya Miti \n", "text": "Set\u0161haba sa Double Drift kgauswi le Grahamstown se na le batho ba 1 500 go t\u0161wa malapeng a 264. Ba ile ba tlo\u0161wa nageng ya bona ke mmu\u0161o wa Ciskei ka 1991, go hutelela le\u0161oka la diphoofolo la mothomo\u0161weu.\nSet\u0161haba se se hwedit\u0161e mangwalo a go laet\u0161a gore ke beng ba naga ye mo nakong ye e sa t\u0161wago go feta, yeo e bu\u0161edit\u0161wego bona go latela lenaneo la kaboleswa ya naga.\nGo ya ka Tonakgolo ya Kapa Bohlabela Phumulo Masualle, R21 milione e abet\u0161we sephetho sa kwanelo ya naga gomme gabjale e abja ka dikgato.\n\u201cYe ke kgato ye bohlokwa go lebelet\u0161we pabalelo ya tlhago le diphetogo t\u0161a beng ba naga. Le\u0161oka le le a hlabollwa gore le phadi\u0161ane gabotse le ma\u0161oka a mangwe a diphoofolo gomme mmu\u0161o o thekga set\u0161haba se ka the-kgo ya ma\u0161eleng, ka kabo ya diphoofolo t\u0161a le\u0161oka le tlha hlo,\u201d gwa bolela Masualle.\nSet\u0161haba, seo se laolago mmogo le\u0161oka le la diphoo folo le Setheo sa Dirapa t\u0161a Diphoofolo le t\u0161a Boeti sa ka Kapa Bohlabela (ECPTA) ka fase ga taolo ya Likhayalethu Communal Property Association (LCPA), se hwedit\u0161e  R6 milione go t\u0161wa go Kgoro ya Merero ya Tikologo go hloma lenaneotlhabollo la ekonomi ya diphoofolo t\u0161a le\u0161oka polaseng ya diphoofolo t\u0161a le\u0161oka ya dihekthara t\u0161e 1 400 yeo e reket\u0161wego sona ka go diri\u0161a Kgoro ya Tlhabollo ya Dinagamagae le Peakanyoleswa ya Naga.\nModulasetulo wa LCPA, Mxolisi Ngesi, o bolet\u0161e gore set\u0161haba se dirile kleime ya sona ka 1998. Ka 2012, maloko a set\u0161haba a filwe dihekthara t\u0161e 23 500 t\u0161eo go tloga fao di ilego t\u0161a tlalelet\u0161wa ka dihekthara t\u0161e dingwe t\u0161e 1 400 t\u0161a le\u0161oka la diphoofolo.\n\u201cRe thabile kudu ka ge mafelelong re hwedit\u0161e se sengwe le se sengwe seo re bego re se nyaka. Mmu\u0161o o re file thu\u0161o ya ma\u0161eleng a go aga mananeokgoparara. Re na le diphoofolo t\u0161a le\u0161oka, t\u0161e di akaret\u0161ago dipitsi t\u0161a thaba t\u0161e 10, dikgokong t\u0161e 15 le diphohu t\u0161e 10,\u201d gwa bolela Ngesi, a tlalelet\u0161a ka gore dinare le diphala le t\u0161ona di tla hwet\u0161wa mo nakong ye e sa fet\u0161ego pelo.\nO tlaleledit\u0161e ka gore set\u0161haba se hwet\u0161a tlhahlo go t\u0161wa go ECPTA go sepet\u0161a le\u0161oka la diphoofolo.\n\u201cLeano ke go aga mafelo a madulo a baeti a mabedi gomme mo lebakeng le re aga mafelo a mapankalala le lefelo la go folo\u0161et\u0161a diphoofolo,\u201d gwa bolela Ngesi.\n\u201cKa go aga legora la dikhi lometara t\u0161e 10 le keiti ya botsenong, dibaka t\u0161a me\u0161omo t\u0161e 61 di ile t\u0161a hlomelwa set\u0161haba,\u201d gwa bolela Tona ya Merero ya Tikologo Edna Molewa ka nakong ya ge a efa set\u0161haba le\u0161oka la diphoofolo semmu\u0161o.", "edition": "2018-07-ed1", "language_code": "nso"}
{"title": "Go hlomela bafsa ba KwaZulu-Natal me\u0161omo\n", "author": "Hlengiwe Ngobese\n", "text": "Bafsa ba 25 ka KwaZulu-Natal ba hwedit\u0161e tlhahlo ebile ba hwedit\u0161e me\u0161omo ge go bulwa Polante ye  mpsha ya Mahindra.\nBa\u0161omi ba hwedit\u0161e tlha hlo ka tiri\u0161ano le khampha ni ya lefase ka bophara ya Mahindra le khamphani ya Mahindra group le ya AIH logistics. Ba tlo romelwa India go yo hwet\u0161a tlhahlo fao go nyakegago.\nT\u0161welet\u0161o ya teko ya lefelo le e gare e t\u0161wela pele gomme go akanywa gore difatanaga t\u0161e 2 000 go rulagant\u0161we gore di tla t\u0161welet\u0161wa ka ngwaga, gomme mafelelong se sa felet\u0161a ka go t\u0161wele t\u0161wa ga difatanaga t\u0161e 4 000 t\u0161eo di fetago lefelong la go kopanya ditho t\u0161a t\u0161ona ka ngwaga.\n\"Peelet\u0161o ye e loket\u0161e bo itshepo bja t\u0161a kgwebo.\nE t\u0161wela pele go laet\u0161a gore KwaZulu-Natal ke lefelo leo le loket\u0161ego babeelet\u0161i.\nGape e romela molaet\u0161a go bao ba t\u0161welago pele go dikadika gore Durban ke lefelo leo ba ka le kgethago ge re e tla go peelet\u0161o,\" gwa bolela Molekgotlaphethi\u0161i (MEC)wa Tlhabollo ya Eko nomi, Boeti le Merero ya Tikologo Sihle Zikalala ka nakong ya ge go tsebaga t\u0161wa polante ye semmu\u0161o.\nO bolet\u0161e gore dibaka t\u0161a me\u0161omo t\u0161a mathomong t\u0161eo di t\u0161weledit\u0161wego ka mo kgwebong ye di tla tse nya letsogo go katolo\u0161o ya bokgoni ka mo profenseng.Yo mongwe wa bao ba thwet\u0161wego mo\u0161omong ke moithuti yo a fedit\u0161ego dithuto t\u0161a boent\u0161eneere Sthembiso Mthembu yo a bolet\u0161ego gore o thabile kudu go hwet\u0161a mo\u0161omo wo.\n\"Ke be ke dut\u0161e gae ngwaga ka moka ke sa hwet\u0161e mo\u0161omo. Sebaka se se nthu\u0161it\u0161e go itlhokomela le go hlokomela ba lapa la ge\u0161o. Le ge e le gore ke na le kgrata ya boent\u0161eneere bja mekhanikhale ke be ke sa tsebe kudu ka ga go kopanya ditho t\u0161a sefatanaga.\nTlhahlo ye ba re filego yona e re thu\u0161it\u0161e go hwet\u0161a bo itshepo ka mo botsebing bjo,\" a realo.\nMolaodimogolo wa Me\u0161omo ya Bodit\u0161habat\u0161haba wa Mahindra Arvind Matthew o bolet\u0161e gore khamphani ye e ikemi\u0161edit\u0161e go hwet\u0161a 40% ya dikarolo t\u0161a bene ya Pik Up go t\u0161wa go baabi ba tikologo ye.\"Go kopanya ga ditho t\u0161a bene ya Pik Up ke kgato ya mathomo ka go leano la rena la lebaka le letelele leo le tlago dira gore re oket\u0161e batho bao re ba thwet\u0161ego mo\u0161omong le go hwet\u0161a dikarolo t\u0161e dingwe t\u0161a bene ye ka KwaZulu-Natal,\u201d a realo.", "edition": "2018-07-ed1", "language_code": "nso"}
{"title": "Boradiintasteri ba bathobaso ba t\u0161a dikhemikhale ba ka Foreisetata ba hloma me\u0161omo\n", "author": "More Matshediso\n", "text": "Kevali Chemicals ke kha mphani ya go dira dikhe mikhale ya bathobaso ya mathomo ya ka Foreisetata le ya go dira mehutahuta ya dikhemikhale t\u0161a go hlweki\u0161a meetse, t\u0161a pabalelo ya maphelo le t\u0161a tlhweki\u0161o ya kelelat\u0161hi la gammogo le dimamaret\u0161i.\nKhamphani ye e hlomilwe ka 2014 ke bagwera ba bahla-no bao ba nago le tsebo ka ga dikhemikhale, ka ga dithoto t\u0161a badiri\u0161i t\u0161a go sepet\u0161wa ka lebelo, ka ga tlhabollo ya dit\u0161welet\u0161wa, le ka ga dii ntasteri t\u0161a dimamaret\u0161i.\nMolaodiphethi\u0161i wa Kevali Chemicals Funeka Khumalo o bolela gore BIS e thekgile khamphani ya gagwe go hwet\u0161a met\u0161hene le didiri \u0161wa go thomi\u0161a ka tshepedi\u0161o ya bot\u0161welet\u0161i le ya t\u0161welet\u0161o mabapi le tlhweki\u0161o ya meetse, go hlweki\u0161a dilo le go bolaya ditwat\u0161i gammogo le dima maret\u0161i.\n\u201cMathomong re ile ra swanelwa ke go tsenya t\u0161helete go dira gore kgwebo e thomi\u0161e eup\u0161a mafelelong re ile ra hwet\u0161a thu\u0161o ya ma\u0161eleng go t\u0161wa go Kgoro ya Kgwebi\u0161ano le Diintasteri (dti) ka go diri\u0161a BIS gammogo le Koporase tlhabollo ya Diintasteri (IDC),\u201d o tlaleledit\u0161e ka go realo.\nSetlamo se ke lenaneo la thu\u0161o ya ma\u0161eleng la Molawana wa Boradiintasteri ba Bathobaso leo le ikemi\u0161edit\u0161ego go lokolla bokgoni ka gare ga boradiintasteri ba bathobaso bao ba \u0161omago ka ekonoming ya Afrika Borwa ka go diri\u0161a ditsenogare t\u0161a dit\u0161helete le t\u0161e e sego t\u0161a dit\u0161helete t\u0161a ma-ikemi\u0161et\u0161o, t\u0161e di nepi\u0161it\u0161ego le t\u0161eo di kwe\u0161i\u0161egago gabotse.\nKhumalo o bolet\u0161e gore go t\u0161ere t\u0161helete ye e ka bago  R18 milione go thomi\u0161a kgwe bo ye le dikgwedi t\u0161e di ka bago t\u0161e 11 go thoma go dira poelo.\nKhamphani ye e aba dit\u0161we let\u0161wa t\u0161a yona go ralala le Afrika Borwa gammogo le ka Uganda, Namibia, le Tanzania.\nKhumalo o bolet\u0161e gore seabe seo khamphani ye e nago le sona go maphelo a badudi ba tikologo yeo ke se segolo go feta tlhomo ya me\u0161omo.\n\u201cGodimo ga go hlomela badudi ba tikologo me\u0161omo, re na le lenaneo la peelet\u0161o set\u0161habeng leo ka lona re thu\u0161ago basadi ba makhei\u0161eneng le ba dinaga magaeng go hloma dikgwebo potlana t\u0161eo di \u0161omago kudu ka t\u0161welet\u0161o ya dit\u0161welet\u0161wa t\u0161a pabalelo ya maphelo t\u0161a ka gae le t\u0161a kelelat\u0161hila,\u201d a realo.\nO bolet\u0161e gore bafsa bao ba hlomago dikgwebo ba swanet\u0161e go tseba gore go thoma kgwebo ga go bonolo gomme ga se ba swanela go fela pelo ka ge ka moragonyana ba tlo ipshina ka diputso.\nMotlat\u0161atona wa Kgoro ya Kgwebi\u0161ano le Diintasteri Bulelani Magwanishe o bolet\u0161e gore khamphani ya Kevali e ikwa e hlomphilwe go ba khamphani ya mathomo yeo e \u0161omago kudu ka lefapheng la dikhemikhale, la dihlare le la dipolastiki yeo e ilego ya dumelelwa ke mmu\u0161o go tloga mola go hlongwago Lenaneo la Boradiintasteri ba Bathobaso ka 2016.\n\u201cKhamphani ye e tla aba dibaka t\u0161a me\u0161omo t\u0161e di nyakegago kudu go dit\u0161haba t\u0161a tikologo t\u0161a Harrismith t\u0161eo di hlaset\u0161wego ke maemo a go dimo a tlhokego ya me\u0161omo,\u201d Motlat\u0161atona Magwanishe o bolet\u0161e bjalo.", "edition": "2018-07-ed1", "language_code": "nso"}
{"title": "NHI tsela ya hlokomelo ya maphelo ya go kaonafala\n", "author": "vukuzenzele unnamed\n", "text": "Motsoaledi o be a efa pego phatlalat\u0161a ge a be a bula Molaokakanywapheto\u0161o wa NHI le Molaokakanywa pheto\u0161o wa Disekimo t\u0161a Kalafo.\nMelaokakanywa e tlo  bula tsela ya phihlelelo ya hlokomelo ya maphelo ka NHI.\nMolaokakanywa ke mohuta wa kakanywa ya Molao. Me laokakanywa ye ment\u0161i e dirwa ke kgoro ya mmu\u0161o ka taelo ya maleba ya Tona ya kgoro yeo. Molaokaka nywa o swanet\u0161e go dumele lwa ke Kabinete pele o rome lwa Palamenteng.\nTsebi\u0161o ya Melaokaka nywa ye mebedi ye e ra gore Afrika Borwa e kgauswi le go fihlelela hlokomelo ya ma phelo ya lefase gomme go ra gore NHI e tlo ba molao kgauswinyana.\nNHI ke thu\u0161o ya t\u0161helete ya go kgonthi\u0161a gore badudi ba Afrika Borwa ka moka ba hwet\u0161a hlokomelo ya maphe lo ya bohlokwa go sa ye le maemo a bona a mo\u0161omo le go kgona go lefa sekhwa meng.\nMotsoaledi o rile kgoro ya t\u0161a maphelo e kwe\u0161wa bohloko ke go lemoga gore batho ba bangwe ba dume la gore pele go bolelwa ka NHI, go hlokega gore go loki\u0161we maemo a go fokola a hlokomelo ya maphelo a set\u0161haba.\nO rile mmu\u0161o o bona mathata a khwalithi ye mpe le hlokego ya phethagalo go t\u0161a hlokomelo ya maphelo a set\u0161haba.\nMotsoaledi o bolet\u0161e gore NDP e laedit\u0161e gabotse gore ge go phethagat\u0161wa NHI, khwa lithi ye mpe ya hlokomelo ya maphelo le ditshenyagalelo t\u0161a bjale t\u0161a hlokomelo ya maphelo ya poraebete di swanet\u0161e go \u0161et\u0161wa.\nGe go ngangi\u0161anwa ka dipheto\u0161o t\u0161a Melaokaka nywa, kgoro e tlo phetha gat\u0161a diprot\u0161eke t\u0161e nne t\u0161a NHI gomme di tlo akaret\u0161a maphelo a t\u0161a dikolo, maphe lo a t\u0161a monagano, maphelo a t\u0161a basadi ba go ima ba di mpa t\u0161a mathata maokelong a go amega kudu a 22 ga mmogo le maphelo a t\u0161a kankere, go lebelet\u0161we kudu go thu\u0161a profense ya Gau teng le KwaZulu-Natal, mola go sa lebalwe diprofense t\u0161e dingwe.\nMotsoaledi o bolet\u0161e gape gore badudi ba bant\u0161i ga ba kgone go lefa ditshenyagale lo t\u0161a hlokomelo ya maphe lo a poraebete, gomme Mo laodimogolo wa t\u0161a Toka wa maloba Sandile Ngcobo o thwet\u0161we ke Khomi\u0161ene ya Phadi\u0161ano go nyaki\u0161i\u0161a di tshenyagalelo t\u0161a hlokomelo ya maphelo a poraebete.\n\u201cDipheto\u0161o t\u0161e re di tse bi\u0161ago go lebelet\u0161we gore di tlo thu\u0161a balwet\u0161i ba go ba le mathata a t\u0161helete,\u201d o bo let\u0161e bjalo.\nMotsoaledi o bolet\u0161e gore pheto\u0161o ya mathomo go Mo laokakanywa e tlo kgot\u0161ha go fet\u0161i\u0161a ditefi\u0161o t\u0161a pele ga tirelo.\nDitefi\u0161o t\u0161a pele ga tire lo di ra gore sekimo se lefa karolo ya t\u0161hupamolato yeo moabatirelo \u2013 bookelo goba ngaka ya poraebete \u2013 e le fi\u0161ago molwet\u0161i. T\u0161helete ye nngwe e swanet\u0161e go lefiwa ke molwet\u0161i go t\u0161wa potleng ya gagwe.", "edition": "2018-07-ed2", "language_code": "nso"}
{"title": "Ge bophelo bo o fa swiri,e diri\u0161e go t\u0161a bolemi\u0161i\n", "author": "Amukelani Chauke\n", "text": "Lenaneo la Thekgo le Tlhabollo ya Balemi\u0161i le thu\u0161it\u0161e baswa ba go swana le Wayne Mansfield (33) wa kua Paarl, yo a thomilego ka go reki\u0161et\u0161a malome wa gagwe bjalo ka moreki\u0161i wa mmileng Mmarakeng wa Motse Kapa ge a be a sa tse na sekolo gomme a felet\u0161a a reki\u0161et\u0161a dinagantle diswiri t\u0161e a di lemago seripeng sa naga se a se hiri\u0161it\u0161ego.\nMengwaga ye 10 ya go feta ge a be a thoma kgwebo a na le mengwaga ye 23, Mansfi eld o lebogile monyetla wa go \u0161oma polaseng ye a bego a hwet\u0161a diswiri go yona gore a di reki\u0161e. Nakong yeo o be a se na kgahlego go t\u0161a bolemi\u0161i.\nEfela, morago ga mengwa ga ye mmalwa, o fetot\u0161e mo nagano wa gagwe ge a lemo ga nyakego ye e oket\u0161egile go ya mmaraka wa diswiri.\n\u201cKe lemogile gape gore balemi\u0161i ba dira t\u0161e di di rwago ke bareki\u0161i ba me bileng \u2013 ba be ba paka dit\u0161welet\u0161wa t\u0161a bona ba di reki\u0161a mmarakeng wa Motse Kapa. Ke bile ka lemoga gore rena bareki\u0161i ba mebileng re kgauswi le go hloka mmara ka,\u201d a realo.\nKa 2013, molemi\u0161i wa sele gae o ile a dumela go tlhahla Mansfield le go mo hiri\u0161et\u0161a naga ya dihektara t\u0161e 12. O be a mo tsent\u0161het\u0161a le seno\u0161et\u0161i seo se thu\u0161it\u0161ego Mansfi eld gore a kgone go lema.\nKa 2015, o kgonne go re ki\u0161et\u0161a dinagantle ditone t\u0161e 31 t\u0161a diswiri gomme, palo ye ya golela godimo go di tone t\u0161e 168 ka 2016.\nDitebogo go dikelet\u0161o le thu\u0161o ya Lenaneo la The kgo le Tlhabollo ya Balemi\u0161i ka ge di dirile gore a hwet\u0161e thu\u0161o ya t\u0161helete ya Lenaneo la Thekgo ya t\u0161a Temo la go Phethega (CASP) ka 2015, o kgonne go thoma gomme a t\u0161welela bjalo ka molemi\u0161i.\nKago ya bokgoni balemi\u0161ingLenaneo la Thekgo le Tlhabo llo ya Balemi\u0161i le ikemi\u0161edit\u0161e go aga bokgoni bja set\u0161haba le batho ba go kgethollwa go ya ka histori, kudu baholwa ba Pheto\u0161o ya t\u0161a Naga. Le thu\u0161a balemi\u0161i ba baswa, ba dit\u0161welet\u0161wa t\u0161a go lekana lapa fela, ba go it\u0161homela le ba go dira kgwebo.Mosepedi\u0161i wa Prot\u0161eke ya Ditirelo t\u0161a Thekgo ya Tlhabo llo ya t\u0161a Temo Kgorong ya t\u0161a Temo Kapa Bodikela Shaheed Martin o rile lenaneo le thu\u0161it\u0161e balemi\u0161i gore ba iphedi\u0161e.\n\u201cRe thu\u0161a balemi\u0161i go thoma mathomong. Se se ra gore re ba thu\u0161a ka tshepedi\u0161o ya kgope lo ya t\u0161helete ya go t\u0161wa mmu\u0161ong gomme ge e dumelet\u0161we, re ba thu\u0161a ka phethagat\u0161o le t\u0161welet\u0161o,\u201d o bolet\u0161e bjalo.\nO hlalo\u0161it\u0161e gore kgoro e di ri\u0161a mokgwa wa ditirelo ka moka ka go neelana ka ditirelo t\u0161a thekgo t\u0161a temo ka botla lo, go akaret\u0161wa le thekgo ya  mananeokgoparara.\n\u201cRe na le boraekonomi gomme bona ba tla fa balemi\u0161i phihlelelo ya memaraka ge ba gatet\u0161e pele.\u201d A realo.", "edition": "2018-07-ed2", "language_code": "nso"}
{"title": "Dimpa t\u0161e di tlet\u0161ego di tli\u0161a dimaraka t\u0161e kaone\n", "author": "More Matshediso\n", "text": "dikolo t\u0161a boset\u0161haba t\u0161a Afrika Borwa ba kgona go dira mo\u0161omo wa bona wa sekolo, go lebogwe lananeo la mmu\u0161o leo le netefat\u0161ago gore dimpa t\u0161a bona di tlala ka dijo t\u0161a phepo.\nKgoro ya Thuto ya Mothe- o (DBE), ka NSNP, e ka- tolo\u0161it\u0161e maikemi\u0161et\u0161o a yona a go aba dijo go 75% ya barutwana ba ka nageng. Molaodi wa NSNP wa kgoro, Neo Rakwena, o rile 20 619 ya dikolo di apea le go aba dijo t\u0161a sekolong go barutwana ba ka bago.\n9 032 622 go ralala le naga let\u0161at\u0161i le lengwe le le le- ngwe.\nO rile dikolo t\u0161eo di ne- ng di sa akeret\u0161wa go lena- neong le di swanet\u0161e go ya diofising t\u0161a selete ge ba nyaka go ba karolo ya lona. Ngwageng wa dit\u0161helete wa 2015/16, t\u0161helete ye e ka bago R5 703 bilione e beet\u0161we thoko go ba ya lenaneo le. Rakwena o rile t\u0161helete ye e diri\u0161it\u0161wego lenaneongebeakanywangwa- ga ka ngwaga go akaret\u0161a inflei\u0161ene, gomme t\u0161he- lete yeo e beet\u0161wego thoko ya 2017/18 ke e ka bago R6.4 bilione.\nLenaneo le le fedi\u0161a tla-\nla ya nakwana le go thu\u0161a\nbophelong bjo bobotse bja barutwana.\n\u201cBana ba bant\u0161i ba t\u0161wa malapeng a a hlakago go ka fepa ba malapa a bona, gomme go barutwana ba bangwe, dijo t\u0161a sekolong ke t\u0161ona fela dijo t\u0161e ba dijago ka let\u0161at\u0161i. Dijo t\u0161a sekolong di mohola go ithuteng ga ba- rutwana, mo go theelet\u0161eng, le mo go kgatheng tema ka phapo\u0161ing ya borutelo,\u201d a realo.\nBoingwadi\u0161o sekolong le\ngo se t\u0161habe sekolo ga baru- twana di hlatlogile ka lebaka la lenaneo la phepo.\nMorago bjale, Kabinete e amoget\u0161e phatlalat\u0161o ya Pego ya Tekolo ya NSNP yeo e rulagant\u0161wego ke Kgoro ya Peakanyo, Tekodi\u0161i\u0161o le Tshekatsheko ya Phetha- gat\u0161o ya Mo\u0161omo (DPME). E hlalo\u0161a dikatlego le dikgato t\u0161eo di kago t\u0161ewa go hlabo- lla lenaneo.\nMolaodi wa Tekolo go la\nDPME, Jabu Mathe, o rile morero wo mogolo wa teko- lo ye e bile go lekola ge e ba NSNP e be e diragat\u0161wa ka tsela ye e ka bago le dipoe- lo dikholong t\u0161e bohlokwa t\u0161a maphelo le t\u0161a thuto t\u0161a barutwana.\nO gatelet\u0161e gore more- \nrokakaret\u0161o wa lenaneo ke\ngo hlabolla maemo a ma- phelo le a phepo ya baru- twana bao ba hlakago ka Afrika Borwa. Lenaneo le lebi\u0161it\u0161we go barutwana ka moka boemong bja 1 go ya go 3 bja dikolo t\u0161a boset\u0161ha- ba, bjo bo lekanago le 60% ya dikolo t\u0161e di hlakago ka Afrika Borwa.\nLenaneo le thu\u0161a gape ka\nphedi\u0161o ya bohloki mo me- tseng ka go hlola me\u0161omo. \u201c Tekolo e laedit\u0161e gore NSNP e aba menyetla go baithaopi bao ba apeago dikolong ba go feta 50 000 ngwaga ka ngwaga go ape- ela barutwana, gomme ba gola tefelo ya R960 ka kgwe- di,\u201d gwa realo Mathe.\n\u201cSe ke R576 milione ka\nngwaga ya ditefelo t\u0161eo di holago maloko a set\u0161haba.\u201d Lenaneo gape le tutuet\u0161a modiro wa ekonomi ka ge dikgwebopotlana, dikgwe- bo t\u0161a magareng, le di- kgwebo t\u0161e kgolo (di-SMME) le t\u0161a mohlakanelwa di ho- lega bjalo ka baabaditirelo diprofenseng t\u0161eo ka kabo ya ditirelo t\u0161a dilete (Kwa- Zulu-Natal, Gauteng, Mpu- malanga le Kapa Leboa)\n\u201cGo humana merogo mo\nset\u0161habeng go na le kgona- galo ya go hola dikolo le dit\u0161haba le go tutuet\u0161a temo\nya selega.\u201d\nPego gape e laedit\u0161e gore diprofense t\u0161a Kapa Bodike- la, Mpumalanga, Gauteng, Kapa Bohlabela, Kapa Leboa le Leboa Bodikela di diraga- dit\u0161e lenaneo le gabotse mo mengwageng ye e fetilego. ", "edition": "2018-08-ed1", "language_code": "nso"}
{"title": "Ntlo ya Gare ya go dira Dikgopelo (CACH) ya 2018\n", "author": "vukuzenzele unnamed\n", "text": "Dirilego dikgopelo go dihlongwa t\u0161a kgetho ya bona, eup\u0161a dikgopelo t\u0161a bona t\u0161a se amogelwe gomme ga bjale ga ba sa na nako ya go ka dira dikgopelo go gongwe.\nBadiradikgopelo bao ba sego ba dira dikgopelo gobane ba be ba sa fihlelele dinyakwa t\u0161a tseno ka dipoelo t\u0161a bona t\u0161a Mphato wa 11, eup\u0161a ba hwet\u0161a gore bjale dipoelo t\u0161a bona t\u0161a Mphato wa 12 di fihlelela dinyakwa.\nGa ba dira dikgopelo ka nako ka lebaka le it\u0161ego goba ga se ba itshwenya go dira dikgopelo.\nGa ba tsebe se ba ka ithutelago sona morago ga go phetha dithuto t\u0161a bona t\u0161a marematlou.\nBa tseba se ba ka ithutelago sona eup\u0161a ga ba na nnete ya gore kgetho ya bona ya go ithuta ke ya mo\u0161omo wo o lokilego. Ditirelo t\u0161e di abiwago ke CACH Go dira dikgopelo t\u0161a menyetla ya go ithuta ya PSET (diyunibesithi,diyunibesithi t\u0161a Theknolot\u0161i, dikholet\u0161he t\u0161a Thuto le Tlhahlo t\u0161a Me\u0161omo ya Matsogo le Bothekniki (di-TVET) le Bolaodi bja Lefapha la Thuto le Tlhahlo (di-SETA).\nTshedimo\u0161o mabapi le thu\u0161o ya dit\u0161helete (tshedimo\u0161o ka NSFAS).\nDiterelo t\u0161a tlhabollo ya thuto (tlhahlo, tshedimo\u0161o, maele le thulaganyo/ tshedimo\u0161o ya thuto mabapi le thu\u0161o ya dit\u0161helete le dikgetho t\u0161a thu\u0161o ya dit\u0161helete).\nThekgo ya ba\u0161omi ba matsogo (Senthara ya Boset\u0161haba ya Tlhabollo le Thekgo ya Ba\u0161omi ba matsogo).\nTirelo ya CACH e thoma ka di 3 Pherekgong 2018, pejana ga ge go lokollwa dipoelo t\u0161a ditlhahlobo t\u0161a NSC gomme e tla \u0161oma go fihlela mafelelong a Hlakola 2018.Naa CACH e \u0161oma bjang? Kgato ya 1: Baithuti bao ba sa amogelago kabo ya sekgoba go dihlongwa t\u0161eo ba dirilego dikgopelo go t\u0161ona, goba ba nyaka menyetla ya PSET ya go ithuta, ba ka ikgokaganya le CACH mo nomorong ya go se lefelwe (0800 356 635), ka wepesaete (www.dhet.gov.za) goba ka SMS (ka go romela leina le nomoro ya boitsebi\u0161o ka SMS go 49200) goba ba ka ingwadi\u0161a inthaneteng. Gape o ka humana tshedimo\u0161o ka botlalo letlakaleng la bona la Facebook elego CACH_SA.\nKgato ya 2: Ba\u0161omedi ba lefelo le ba tla lelet\u0161a barutwana bao ba nyakago go ba baithuti ntle le tefo, go t\u0161wa lefelong la dikgokagano gomme ba gati\u0161a dintlha ka moka t\u0161e di kgopelwago tshedimo\u0161ohlop\u0161eng, ka go laet\u0161a lefapha la go ithuta leo morutwana a le kgethilego le profense yeo a dumago go ka ithutela gona.\nKgato ya 3: Dintlha t\u0161a modiradikgopelo le dipoelo t\u0161a marematlou di tla kgonthi\u0161i\u0161wa le go romelwa go dihlongwa t\u0161a thuto ya godimo ka kgonagalo ya kamogelo le go bulelwa sekgoba sa go tsenywa thutong. Kgato ya 4: Tirelo ya CACH e tla kgonthi\u0161i\u0161a tshedimo\u0161o ya morutwana le go e romela go dihlongwa t\u0161eo di sa nago le sekgoba. Moo dikgoba di lego gona gomme badiradikgopelo ba fihlelela dinyakwa, dihlongwa di tla ikgokaganya le bona thwii. Dintlha t\u0161e di swanet\u0161ego go elwa hloko\nCACH e ka se kgonthi\u0161et\u0161e modiradikgopelo sekgoba sa go ithuta.\nCACH e ka se kgonthi\u0161i\u0161e gore dihlongwa di ka ikgokaganya neng le modiradikgopelo mabapi le sekgoba sa go ithuta.Naa CACH e thu\u0161a bjang badiradikgopelo bao ba se nago nnete ya se ba ka ithutelago sona goba bao ba sa fihlelelego dinyakwa t\u0161a go tsenela Tshepidi\u0161o ya PSET? Tirelo ya CACH e \u0161oma ka tiri\u0161ano le Ditirelo t\u0161a Boset\u0161haba t\u0161a Tlhabollo ya Thuto (CDS) yeo e thu\u0161ago ka go aba tshedimo\u0161o le maele t\u0161e di tsenelet\u0161ego t\u0161a thuto ya me\u0161omo ka: Dithuto t\u0161a me\u0161omo le ditsela t\u0161a go ithuta.\nKgetho ya dirutwa t\u0161a sekolo. Tshedimo\u0161o ka ditlhahlobo t\u0161a tlalelet\u0161o. Kaonafat\u0161o ya dithuto t\u0161a marematlou. Menyetla ya go ithuta yeo e abago ke tshepedi\u0161o ya PSET. Thu\u0161o ya di\u0161helete le dikgetho t\u0161a thu\u0161o ya dit\u0161helete. Tshedimo\u0161o ka ditshepedi\u0161o t\u0161a go dira dikgopelo le mat\u0161at\u0161ikgwedi a go tswalela. Mat\u0161at\u0161ikgwedi a go dira dikgopelo ka semestara sa bobedi le a go ingwadi\u0161a. Motho yo mongwe le yo mongwe yo a kgahlago ke ditirelo t\u0161e di abiwago ke CDS a ka ikgokaganya le Mogalathu\u0161o wa CDS ka ditsela t\u0161e di latelago: Romela pot\u0161i\u0161o ya gago ka SMS goba romela \u201cplease call me\u201d go 072 204 5056 goba Lelet\u0161a 086 999 0123, yeo e lego nomoro ye e founelwago ka go abagana, go tloga Mo\u0161upologo go \ufb01hla Labohlano magareng ga 8:00 mesong le 4:30 mathapama. Romela emeile go career@dhet.gov.za Etela o\ufb01si ya rona mo 123 Francis Baard Street, Pretoria. Facebook, www.facebook.com/careerhelp goba Twitter, www.twitter.com/rsacareerhelp. Menyetla ya mmu\u0161o ya thu\u0161o ya dit\u0161helete Go na le menyetla ya go fapanafapana ya thu\u0161o ya dit\u0161helete go diistit\u0161hu\u0161ene t\u0161a godimo t\u0161a go ithuta t\u0161e di abiwago ke: Setlamo sa Dipasari sa Fundza Lushaka, Setlamo sa Boset\u0161haba sa Thu\u0161o ya Dit\u0161helete t\u0161a Thuto go Baithuti (NSFAS), Lenaneo la Thuto ya Dinagamagaeng, Kgoro ya Tlhabollo ya Leago, Kgoro ya t\u0161a Mahlale le Theknolot\u0161i le Kgoro ya Maphelo. Ke mang yo a swanet\u0161ego go dira kgopelo ya thu\u0161o ya dit\u0161helete? Barutwana ba Afrika Borwa bao ba nyakago go yo ithuta dihlongweng t\u0161a godimo t\u0161a thuto ba mengwa go etela O\ufb01si ya Thu\u0161o ya Dit\u0161helete dihlongweng t\u0161a kgetho ya bona.", "edition": "2018-08-ed1", "language_code": "nso"}
{"title": "Yolisa o a atlega ka mo\u0161o- mo wa gagwe wa dipheta\n", "author": "Dale Hes\n", "text": "a be a phelela khumanegong kua Kapa Bohlabela, go fihle- la a utulla lerato go t\u0161a bokga- bo le tiroatla gomme bjale o swara diweke\u0161opo go abela basadi ba gose \u0161ome mabo- kgoni a gagwe.\nFuma o belegwe lekhei- \u0161eneng la ka ntle ga Queen- stown kua Kapa Bohlabela, a dula ka ntlong le maloko a lapa a 15.\n\u201cBa lapa la ge\u0161o ba be ba se na t\u0161helete ye e lekanego go nki\u0161a sekolong. Ke ile ka swanela go hwet\u0161a tsela ya go itirela ditse- no ka ge ke be ke se ka ya se- kolong,\u201d a realo Fuma.\nO fedit\u0161e nako ye nt\u0161i a ithuta kora\u0161a gomme morago a ya go dula le sesi wa gagwe Motse Kapa. Ke mo Fuma a ilego a ithuta go dira dipheta, gomme a hudugela Mbekweni kua Paarl go nyaka mafulo a\nmatala.\n\u201cGo be go na le batho ba bant\u0161i bao ba bego ba bot\u0161i\u0161a ka ga dipheta. Gomme ke ile ka lebelela dit\u0161welet\u0161wa t\u0161a dipheta t\u0161e mmalwa, ka di aroganya kgato-ka-kgato go bona gore di dirilwe bjang. Ka morago ke ile ka ithuta go dira dit\u0161welet\u0161wa t\u0161a ka gomme ka thoma go di reki\u0161a Ikwezi Centre kua Paarl,\u201d a realo.\nFuma e be e le yo mongwe\nwa bat\u0161welet\u0161i ba tiroatla ba baswa ba 20 ba go kgethwa ke Masepala wa Selegae wa Drakenstein le Mokgatlo wa t\u0161a Boeti wa Selegae wa Drak- enstein (DLTA), go yo tsenela lenaneo la tlhahlo la mat\u0161at\u0161i a mane la go abiwa ke Craft and Design Institute (CDI).\nLenaneo le rutile bat\u0161eakaro-\nlo go t\u0161welet\u0161a mehlala ya dit\u0161welet\u0161wa t\u0161a go amana le mmaraka t\u0161eo di tlogo thu\u0161a badira-tiroatla gore ba thome dikgwebo t\u0161a bona. \u201cWeke\u0161opong re rutilwe go thoma mananeo a rena a di-\nkgwebo. Ke leboga monyetla wo kudu ka ge ke tla kgona go godi\u0161a kgwebo ya ka,\u201d Fuma a hlalo\u0161a.\nDit\u0161welet\u0161wa t\u0161a gagwe t\u0161a dipheta le koro\u0161a ga bjale di rekilwe ke bareki ba kgole ba Germany le Sweden.\n\u201cGo be go e ba boima ka dinako t\u0161e dingwe, efela ka thekgo ya CDI le masepala ke ile ka kgona go thoma go dira t\u0161helete le go hlokomela bana ba ka ba bane. Ditoro t\u0161a ka t\u0161e dint\u0161i ke a di fihlelela,\u201d a realo Fuma.\nYolisa o ile a t\u0161ea sephetho sa\ngo feti\u0161et\u0161a tsebo ya gagwe le mabokgoni go basadi ba gose \u0161ome tikologong ya gabo gore le bona ba thome go itirela ditseno t\u0161e ba di hlokago go hlokomela ba malapa a bona. \u201cGa bjale ke\truta le go tlhahla basadi ba bangwe ba bararo ba go hloka mo\u0161omo ka ntlong ya ka. Ke holofela gore ke tla kgona go ba thwala kgwebong ya ka e se kgale,\u201d a realo Fuma.", "edition": "2018-08-ed2", "language_code": "nso"}
{"title": "Sephiri sa go gola ga kgwe- bo ya Ngaleka\n", "author": "Hlengiwe Ngobese\n", "text": "ya gagwe o be a sa tsebe gore ka let\u0161at\u0161i le lengwe o tlo ba le kgwebo ya bolemi\u0161i ya go reki\u0161et\u0161a mabenkele a sele- gae le disekimo t\u0161a phepo t\u0161a dikolong dit\u0161welet\u0161wa.\nNgaleka (67) o t\u0161wa Kwa- Xolo kua Port Shepstone, Kwa- Zulu-Natal.\nO bjala sepenat\u0161he, kha- bet\u0161he, kherote, ditamati, eiye, dinawa t\u0161a swikiri le dipanana. Kgwebo ya gagwe e thopile sefoka sa mot\u0161welet\u0161i wa dijo wo mokaonekaone wa 2016 ka Difoka t\u0161a Borakgwebopotla- na ba Basadi t\u0161a Kgoro ya t\u0161a Temo ya KwaZulu-Natal.\nNgaleka o rile ge a thoma go\nbjala merogo, o be a nyaka go thu\u0161a ba lapa la gagwe gore ba hwet\u0161e dijo t\u0161e diswa efela lerato la gagwe la mo tsent\u0161ha kgwebong. O thwet\u0161e gape le basadi ba selegae ba babedi gore ba \u0161ome polaseng.\n\u201cGa bjale ke bjala dit\u0161wele- t\u0161wa t\u0161a ka dihektareng t\u0161e pedi t\u0161a naga efela ga t\u0161a le- kana. Batho ba nyaka merogo ya ka ka gore ga ke \u0161omi\u0161e manyora a dikhemikhale. Ke \u0161omi\u0161a mmotedi wa go t\u0161wa ma\u0161akeng a dikgomo,\u201d a realo.\nNgaleka o re o thomile go ba le lerato la t\u0161a bolemi\u0161i e sa le moruti\u0161i Sekolong sa Phorae- mari sa Gcilima.\n\u201cKe be ke eya ma\u0161emong ge ke boa sekolong. Ke be ke na", "edition": "2018-08-ed2", "language_code": "nso"}
{"title": "Dijo t\u0161a gae di a tsefa go baeti ba mo\u0161e wa mawatle\n", "author": "Dale Hes\n", "text": "Lenaneo le ke karolo ya go keteka kgwedi ya Boeti moo mmasepala o kgethilego di hlopha t\u0161e tshelela go t\u0161wa lekhei\u0161eneng la Thembalethu  le la Pacaltsdorp go ba be nggae ba baeng ba mo\u0161e wa mawatle ka dijo t\u0161a maemo a godimo le boithabi\u0161o.\nGo beakanya go ba benggae, dihlopha di tsenet\u0161e dikopa no t\u0161a tlhahlo yeo e amanago le boeti le go apea.\nBa rutilwe mabokgoni ao a sepelelanago le go thoma le go sepedi\u0161a dikgwebo t\u0161a bona, ka maikemi\u0161et\u0161o a go swana a go ba baamogedi ba letseno bao ba atlegilego ka intastering ya boeti.\nNomzamo Entile (31) yoo e lego karolo ya dihlopha t\u0161e tshela o etile pele sehlopha sa Explore our Hood, seo se lego Thembalethu. Entile o hlomile Explore our Hood go godi\u0161a moya wa kopano ka George.\u201cRe lemogile gore go be go na le karogano gare ga dit\u0161ha ba t\u0161a go fapana t\u0161a George.\nRe nyaka gore batho ba tle lekhei\u0161eneng go bona gore re na le set\u0161o sa ama Xhosa sa go kgahli\u0161a seo ba tla tlago ba itemogela sona ka bo bona,\u201d gwa realo Entile.Mo go itoki\u0161et\u0161eng tiragalo ya Kgwedi ya Boeti, sehlopha se \u0161et\u0161e se phethile ka katle go go dira diteko t\u0161e pedi, e leng t\u0161a go ba benggae ba maloko ao a etet\u0161ego intasteri ya boeti.\n\u201cRe kwa re itoki\u0161it\u0161e gape re thabile kudu go ba benggae ba baeti ba mo\u0161e wa mawatle.\nRe tshepa gore se se tla bula mabati go rena ka moka go hwet\u0161a maitemogelo ka inta stering ya boeti, le gore e tla bont\u0161ha gape gore  ma khei\u0161ene a Afrika Borwa a na le t\u0161e dint\u0161i t\u0161eo a ka di abago go bobedi baeti ba mo\u0161e wa mawatle le ba gae,\u2019 Entile o bolet\u0161e bjalo.\nMolaodi wa Boeti bja George Joan Shaw o hlalo\u0161a gore lena neo le le tla bont\u0161ha mehuta ya go fapana ya dit\u0161o.\n\u201cLenaneo la Dine with Locals  le emela set\u0161haba sa molala tladi, go abja maitemogelo a dit\u0161o t\u0161eo di sego ka fase ga t\u0161e hlano, e lego sa isiXhosa, Tshiven\u1e13a, Khoi, Cape Malay le dijo t\u0161a lewatle t\u0161a \u2018Snoek  en Patat\u2019 t\u0161a gae,\u201d gwa realo Shaw.\nKa morago ga mekete ye ya mant\u0161iboa, dihlopha t\u0161e di tla ba dikgwebo t\u0161e di felet\u0161ego t\u0161eo di abago ditirelo go Boeti bja George, gomme bona bo tla bapat\u0161a le go reka ditirelo t\u0161eo bonago le t\u0161ona. ", "edition": "2018-09-ed1", "language_code": "nso"}
{"title": "Go namela maphoto go tlo\u0161a bana mekgotheng\n", "author": "Vuyo Ndlovu\n", "text": "Surfers Not Street Children  ke mokgatlo woo o abago dithutwana  t\u0161a go sesa mo maphotong t\u0161a go se lefe lwe go bana bao ba phelago mekgotheng le bafsa bao ba hlokomologilwego mo boga reng bja toropokgolo.\nMokgatlo o araba thwii go lwant\u0161hana le go hloka ma gae ga bana le go kgonthi\u0161a gore bafsa ba dira se se ngwe se sebotse ka maphelo a bona.\nMmasepala wa eThekwini kgauswanyana o thekgile mokgatlo ka go aba diboto t\u0161e 10 t\u0161a go sesa mo mapho tong.\nDiboto t\u0161e di tla \u0161omi\u0161e t\u0161wa mabakeng a tlhahlo gomme di dirilwe ka se pont\u0161he seo se thu\u0161ago boramaphoto bao ba sa thomago go phaphamala ka godimo ga meetse.\nMolaodi wa kgoro ya tlha bollo ya dipapadi le boita polo\u0161o ya mmasepala Teddi Adams o re diboto t\u0161e di tla thu\u0161a bao ba ratago go ka ba boramaphoto.\n\u201cMpho ye ke karolo ya mokgwa wa mmasepala wa go godi\u0161a dipapadi le go kgonthi\u0161a gore bafsa ka moka, go sa lebelelwe morafe goba legoro, ba fi hlelela dinolofat\u0161i t\u0161eo di tla ba thu\u0161ago go \u0161oma gabotse kudu ka lenaneo la dipapadi leo ba le kgethilego.\u201dLangelihle Nkosi (16) yoo e lego molaodi wa maphoto o leboga mmasepala ka mpho ye.\n\u201cKe ipshina ka go tla dithu twaneng t\u0161a boramapho to ka gore di nthu\u0161a gore ke be gabotse mmeleng gomme ke ipshina ka go sesa mo maphotong.\u201d Nkosi o hlohlelet\u0161a bao ba ratago go ka ba boramaphoto go tla go kgatha tema le go ithuta t\u0161e dint\u0161i ka go sesa mo ma photong.\nMohlahli wa boramaphoto, Sandile Mqadi, wa Surfers Not Street Children Club, o re mokgatlo o ikemi\u0161edit\u0161e go ruta bana mabokgoni a go sesa mo maphotong bjalo ka mokgwa wa go ba tlo\u0161a mekgotheng.\n\u201cRe thu\u0161a bana bao ba phelago mekgotheng le bao ba t\u0161wago malapeng ao a hlokomologilwego. Ditire -lo t\u0161a rena ga di lefelwe gomme bafsa ba mengwa ga ye mehlano go ya go 23 ba amoget\u0161we,\u201d gwa realo Mgadi.\nO tlaleledit\u0161e ka gore di boto t\u0161eo di abilwego ke mmasepala di tla thu\u0161a maitapi\u0161o a bona gomme bana ba bant\u0161i ba tla kgona go t\u0161ea karolo mo lenaneo ng.\nSurfers Not Street Children Club  e aba dithutwana t\u0161a go sesa mo maphotong go tloga ka Mo\u0161upologo go fihla ka Labohlano go tloga ka iri ya 08:30 go fihla ka iri ya 13:30.  Bakgathatema bao ba nago le kgahlego ba ka ngwadi\u0161a mo Ofising ya Surfers Not Street Children mo North Beach.\nMmasepala o abile gape diboto t\u0161e dingwe t\u0161e 10 t\u0161a go sesa mo maphotong go ba KwaZulu-Natal Surfing Federation.", "edition": "2018-09-ed1", "language_code": "nso"}
{"title": "Kgoro ya Maphelo ya Limpopo e i\u0161a godimo bohlokwa bja go nyant\u0161ha letswele\n", "author": "Kanego Lewele le  More Matshediso\n", "text": "Se ke ka lebaka la gore ga go na dikgoba t\u0161a maleba mo mafelong a mo\u0161omo a mant\u0161i t\u0161eo batswet\u0161i ba ba nago le masea a meetse ba ka gamolago matswele goba go nyant\u0161ha bana ba bona ka nako ya mo\u0161omo, gomme ba felet\u0161a ba felelwa ke maatla a go t\u0161wela pele go nyant\u0161ha letswele ka gore ba fet\u0161a bont\u0161i bja let\u0161at\u0161i la bona mo\u0161omong ba se na le ma sea a bona.\nMo maitapi\u0161ong a go \u0161o gana le tlhohlo ye, Kgoro ya Maphelo ya Limpopo e tha kgot\u0161e phapo\u0161i ya mathomo yeo e sa kago ya bonwa ya go nyant\u0161het\u0161a letswele le go gamola letswele mo diofising t\u0161a yona.\nPhapo\u0161i ya go nyant\u0161het\u0161a letswele e thakgot\u0161we ke Molekgotlaphethi\u0161i Ngaka Phophi Ramathuba.\nE theelet\u0161we ka Mama  Albertina Sisulu woo matswa lo a gagwe a ketekwago ngwa ga wo.Go tshep\u0161a gore phapo\u0161i ye e ka se thekge fela batswet\u0161i bao ba nyant\u0161hago letswele bao ba \u0161omelago kgoro, eu p\u0161a le go hlohlelet\u0161a dikgoro t\u0161e dingwe go thekga ba tswet\u0161i bao ba sant\u0161ego ba nyant\u0161ha masea a bona le tswele mo mo\u0161omong.\nBa\u0161omedi ba kgoro ba ka kgopela bahlokomedi ba ma sea a bona go a tli\u0161a mo\u0161o mong ka nako ya matena gore ba tle ba a nyant\u0161he letswe le. Phapo\u0161i ye e tla \u0161omi\u0161wa  gape ke batswet\u0161i bao ba nyakgo go gamola matswele nakong ya mo\u0161omo.\nYo mongwe wa ba\u0161omi ba kgoro, Mpho Kutumela, mma wa mafahla a dikgwedi t\u0161e 11, mo\u0161emane le mosetsa na, o thabet\u0161e senolofat\u0161i se.\n\u201cPhapo\u0161i ya go nyant\u0161het\u0161a letswele e tla ba mohola go rena bjalo ka batswet\u0161i ka gore e tla re fa gape sebaka sa go gamola mekgatho ka tokologo mo tikologong ye botse,\u201d a realo.\nBatswet\u0161i bao ba etelago kgoro le masea a bona ka lebaka le lengwe le le lengwe le bona ba tla dumelelwa go \u0161omi\u0161a phapo\u0161i go nyant\u0161ha bana ba bona letswele.\nMolekgotlaphethi\u0161i Rama thuba o rile phapo\u0161i ya go nyant\u0161ha letswele ya Alberti na Sisuli ke ya mo\u0161wanano\u0161i mo profenseng.\nMolekgotlaphethi\u0161i o  tshepa gore lenaneo le le tla kgathatema go godi\u0161eng le go \u0161irelet\u0161eng ditiro t\u0161a go nyant\u0161ha letswele ka kaka ret\u0161o ka maikemi\u0161et\u0161o a go fihlelela kaonafat\u0161o ya ma phelo a ngwana ye e lokilego.\n\u201cMekgatho e na le difepa mmele t\u0161eo di nyakwago ke masea gomme di ka se t\u0161welet\u0161we ka maitirelo,\u201d gwa realo Molekgotlaphe thi\u0161i. \n\n Molekgotlaphethi\u0161i wa Maphelo wa Limpopo Ngaka Phophi Ramathuba o farafarilwe ke batswet\u0161i bao ba tlilego thakgolong.\nMehola ya go nyant\u0161ha letswele \n\u2022 Mekgatho e na le dilwant\u0161hatwat\u0161i t\u0161a mmele t\u0161eo di thu\u0161ago lesea la gago go lwant\u0161ha dikokwanatlhoko le dipakteria.\n\u2022 Go nyant\u0161ha letswele go fokot\u0161a kotsi ya lesea la gago ya go ba le dialet\u0161i.\n\u2022 Bana ba ba nyant\u0161hwago letswele fela mo dikgweding t\u0161e 12 t\u0161a mathomo ba na le kotsi ye nnyane ya go fetelwa ke malwet\u0161i, malwet\u0161i a go amana le go hema le let\u0161hologo.", "edition": "2018-09-ed1", "language_code": "nso"}
{"title": "T\u0161e o swanet\u0161ego go di tseba ka ga go thoma B&B\n", "author": "Dale Hes\n", "text": " Fa ke t\u0161ohle t\u0161e go hlokega go gore o di tsebe gore o thome B&B ya gago.\nNaa B&B ke eng?Go ya ka Lekgotla la go Hlophi\u0161a t\u0161a Boeti la Afrika Borwa di-B&B di neelana ka bodulo bjo e sego bja semmu\u0161o le tirelo ya go ba le magomo ye e abiwago ka legaeng.\nPhapo\u0161i ye nngwe le ye nngwe e swanet\u0161e go ba le didiri\u0161wa t\u0161a yona t\u0161a phapo\u0161i botlhapelo, gomme tefo ya difihlolo e swanet\u0161e go akaret\u0161wa tefong ya bodulo. Godi mo ga se, phapo\u0161i e swanet\u0161e go hlokomelwa let\u0161at\u0161i le lengwe le le lengwe ge moeti a le fao.\nB&B e swanet\u0161e go ba le diphapo\u0161iborobalo t\u0161a baeti t\u0161e tharo fela bont\u0161i. Ge o na le diphapo\u0161i t\u0161a baeti t\u0161a go feta palo ye, kgwebo ya gago e swanet\u0161e go bit\u0161wa ntlo ya baeti.\nKe dikgato dife t\u0161e o swanet\u0161ego go di t\u0161ea gore o thome B&B ya gago?Kgato ya mathomo ye o swanet\u0161ego go e t\u0161ea ke go ya go masepala wa selegae go dira kgopelo ya tumelelo ya tiri\u0161o ya lefelo gore o diri\u0161e motse wa gago bjalo ka kgwe bo ya marobalo. O ka hloka go hwet\u0161a tumelelo go baagi\u0161ane ba gago, le go bont\u0161ha ditse bi\u0161o gore o tsebi\u0161e set\u0161haba, ge eba ba ka nyaka go ganana le seo.\n  Ge o hwedit\u0161a tumelelo mmasepaleng, o tlo swanela go obamela dinyakwa t\u0161a semolao t\u0161e it\u0161ego.\nDilo t\u0161a bohlokwa t\u0161e di swanet\u0161ego go elwa hloko Lefelo \u2013 Lefelo la gago la malao le difihlolo le bohlokwa kudu.\n Ge o dula karolong ya gose tanye baeti, go tlo ba bothata gore kgwebo ya gago e atlege.\nDit\u0161helete \u2013 Kgwebo ya boeti e \u0161oma ka dihla, gomme o tlo swanela go ba le t\u0161helete ye e lekanego gore o e diri\u0161e ka nako ye kgwebo e nanyago. Mokgwa wa go phela o moswa \u2013 Mokgwa wa gago wa go phe la o tlo fetoga kudu ge o eba le B&B. Gant\u0161i o tlo swanela go tsoga ka pela gomme wa roba la ma\u0161ego, gape o tlo swanela go itlwaet\u0161a go ba le baeti ka lapeng la gago. O tlo swanela le go \u0161et\u0161a tlhokomelo ya lefelo la gago le go kgotsofat\u0161a baeti ba gago ka dinako t\u0161ohle.\nGo bapat\u0161a B&B ya gago \u2013 Intasteri ya marobalo e na le phenkgi\u0161ano ye kgolo, gomme o tlo swanela go beelet\u0161a nako le t\u0161helete go bapat\u0161eng B&B ya gago. O tlo swanela go na gana ka ditsela t\u0161a boitlhamelo t\u0161a go bapat\u0161a kgwebo ya gago.  \n\nGo hwet\u0161a tshedimo\u0161o ka botlalo lelet\u0161a Lekgotla la go Hlophi\u0161a t\u0161a Boeti la Afrika Borwa go 011 895 3000.\n", "edition": "2018-09-ed2", "language_code": "nso"}
{"title": "Mmu\u0161o o neelana ka kimollo malapeng\n", "author": "Dale Hes\n", "text": "Go se namelet\u0161e lekgetho la dilo t\u0161e dingwe t\u0161e reki\u0161wago go dirile gore go tsent\u0161hiwe mo\u0161omong go imolla malapa a ditseno t\u0161a tlase, ao a diri\u0161ago bogolo bja ditseno go dithoto t\u0161a ka lapeng.\nGo se namelet\u0161e lekgetho la dilo t\u0161e dingwe t\u0161e reki\u0161wago go bolela gore dilo t\u0161e dingwe t\u0161e reki\u0161wago ga di na 15% ya Mot\u0161helo wa Tlalelet\u0161o (VAT) go t\u0161ona. Maikemi\u0161et\u0161o a t\u0161ona ke go thu\u0161a maAfrika Borwa go boloka t\u0161helete.Go na le dijo t\u0161a motheo t\u0161e 19 t\u0161a go se be le VAT go t\u0161ona gomme di akaret\u0161a mafela, setampa, raese, borotho bjo botsootho, dienywa, merogo, thapi ya thini le mae.\nGo tlalelet\u0161a, dilo t\u0161e bjalo ka tisele, petorolo le pharafene le ditirelo t\u0161e it\u0161ego go akaret\u0161wa le madulo a go hiri\u0161wa, dinamelwa t\u0161a go sepela seporong le tseleng le ditirelo t\u0161a thuto, ga di lefelwe VAT.\nKa Dibokwana mmu\u0161o o tse bi\u0161it\u0161e gore o tlo oket\u0161a VAT go tloga go 14% go ya go 15%.\n\nMmu\u0161o o lemogile gape le gore malapa a go hloka a tlo goga bo ima kudu t\u0161heleteng.\nGo nolofat\u0161a ditshenyagalelo bophelong, Tona ya t\u0161a Matlotlo Nhlanhla Nene o kgethile phanele ye e tlo t\u0161welet\u0161ago ditshwayatshwayo gore ke dilo t\u0161e dife t\u0161e dingwe t\u0161eo go ka se namelet\u0161wego lekgetho go t\u0161ona. Morago ga dinyaki\u0161i\u0161o t\u0161a go tsenelela le go nyaka maikutlo a set\u0161haba, phanele e \u0161i\u0161int\u0161e gore dilo t\u0161e latelago di tlalelet\u0161e t\u0161e set\u0161ego di le gona lenaneong.\nDilo t\u0161e di akaret\u0161a;l Borotho bjo bo\u0161weul Folouru ya borothol Folouru ya dikukul Dit\u0161welet\u0161wa t\u0161a letlhapo la basadil Yunifomo ya sekolol MengatoPhanele e hlohleledit\u0161e gape le Ofisi ya Matlotlo ya Boset\u0161haba go kgonthi\u0161a gore dikholo ka moka t\u0161a go se namelet\u0161e lekgetho la dilo t\u0161e dingwe t\u0161e re ki\u0161wago di ya go bareki e sego bat\u0161welet\u0161ing.\nPhanele e \u0161i\u0161inya gape gore go be le ditsela t\u0161e dingwe t\u0161a go thu\u0161a malapa a go hloka, ka go matlafat\u0161a mananeo a mmu\u0161o a go swana le thekgo ya dijo, go neelana mahala ka dit\u0161welet\u0161wa t\u0161a letlhapo la basadi le mphiwa -fela wa leago bjalo ka dikarolo t\u0161eo mmu\u0161o o ka oket\u0161ago ditshenyagalelo go t\u0161ona.\nTona Nene o bolet\u0161e polelong ya gagwe ya tekanyet\u0161o gore mmu\u0161o wa gagwe o tlo \u0161oma go kgonthi\u0161a gore ba go hloka kudu ga ba gobat\u0161we kudu ke go namelet\u0161wa ga tekanyo ya VAT.", "edition": "2018-09-ed2", "language_code": "nso"}
{"title": "Sithibe o phela bophelo bja gagwe ka botlalo a na le bohwehle\n", "author": "Galoome Shopane\n", "text": "\u201cGo bohlokwa go batho ba go swana le nna gore ba se dume lele batho ba bangwe go ba bea fase. Eba se o lego sona ka boikgant\u0161ho ka gobane o bopilwe gabotse ka mokgwa wo o lego ka gona,\u201d a realo.\nSithibe (28) wa Kroonstad kua Foreisetata, o hlalo\u0161a gore seemo sa gagwe ke leabela fao motho a nago le phikimente ya melanin ye e fokot\u0161egilego mo letlalong, meriring, le/goba mahlong.\n\u201cGa re dihlare goba batho ba\u0161ele bao batho ba na ganago gore re bona. Re batho go swana le mang le mang.\u201dSithibe ke moetapele mo mererong ye ment\u0161i. Ke mmase botsana yo a phelago a diri\u0161a moaparo wa sebjalebjale go dira temo\u0161o ka ga bohwehle gape o lwela batho ba gose itekanele mebeleng kua Foreisetata.\nO re o got\u0161e ka lapeng leo le sa kago la mo dira gore a ikwe a fapane goba a sa ratwe gabotse ka lebaka la ge a na le bohwehle.\n\u201cKe be ke sa kwe\u0161i\u0161e gore ke ka lebaka la eng letlalo la ka le fapane le la batho ba bangwe, ke ka lebaka la eng ka mehla ge ke le ka ntle batho ba mpit\u0161a ka maina a \u0161ele ebile ba ntebelela kudu ka fao e kego ke motho o \u0161ele.\u201dBo\u0161ola bjo bo tswalant\u0161wego le bohwehle bo dirile gore Sithibe a leboge batswadi ba gagwe le go feta, le go ba leboga ka go mo dira mosadi wa go tia wa go ba le boitshepho lehono.\nT\u0161e dingwet\u0161a t\u0161a diphihlele lo t\u0161e Sithibe a ikgant\u0161hago ka t\u0161ona di akaret\u0161a sefoka sa Miss Free State Albinism  2018 le go kgethwa go ba yo mongwe wa ba mafelelo go Face of Free State Fashion Week  2018.\nBjalo ka ge Lewedi e le Kgwedi ya Temo\u0161o ya Bohwehle, Sithibe o rile o tlo thabela go bona batho ba go ba le bohwehle ba bant\u0161i ba et\u0161wa ba dira dilo t\u0161e dikgolo intastering ya bommasebotsana le dikarolong t\u0161e dingwe.  \n\nSithibe o phela bophelo bja gagwe ka botlalo a na le bohwehle Batho ba go ba le bohwehle ba ka ihlokomela bjang?\u2022 O se be let\u0161at\u0161ing ka nako ya ge mahlasedi a let\u0161at\u0161i a matlafet\u0161e (magareng ga 9:00 mesong le 3:00 mathapama).\n\u2022 Apara diaparo t\u0161a go \u0161irelet\u0161a mmele let\u0161at\u0161ing, mengatse ya let\u0161at\u0161i ye mephara, dihempe t\u0161a go ba le melala le matsogo a matelele.\n\u2022 Tlola ka sunscreen  dikarolong ka moka t\u0161a mmele t\u0161e di tlo bago let\u0161at\u0161ing, bonnyane SPF 30 gomme o e tlole diiri t\u0161e dingwe le t\u0161e dingwe t\u0161e pedi ge o le let\u0161at\u0161ing.\n\u2022 Etela ngaka ya gago kgafet\u0161a kgafet\u0161a gomme o lekolwe mahlo le letlalo.\n\u2022 Apara digalase t\u0161a let\u0161at\u0161i ge o le let\u0161at\u0161ing.\u201cGa se rena dihlare bjalo ka ge batho ba nagana. Re batho go swana le mang le mang.", "edition": "2018-09-ed2", "language_code": "nso"}
{"title": "Go ngwadi\u0161a manyalo a set\u0161o go \u0161irelet\u0161a malapa\n", "author": "Dale Hes\n", "text": "  Le ge go le bjalo, go bohlokwa go lemoga gore manyalo a a swanet\u0161e go sepet\u0161wa ka toka le semolao, gore ditokelo t\u0161a monna le mosadi di \u0161irelet\u0161ege.\nMolaodi wa t\u0161a molao wa Khomi\u0161ene ya Tekatekano go ya ka Bong, Marissa van Niekerk, o hlalo\u0161a manyalo a set\u0161o le dintlha t\u0161e bohlokwa t\u0161eo ba tho ba swanet\u0161ego go di tseba.\nVuk: Manyalo a set\u0161o ke eng?MvN: Manyalo a set\u0161o a dirwa go ya ka ditlwaelo le ditiri\u0161o t\u0161eo di latelwago ka set\u0161o ke maAfrika Borwa.\nVuk: Manyalo a a swanet\u0161e go latela melao efe?MvN: Manyalo a set\u0161o a laolwa ke Molao wa Temogo ya Manyalo a Set\u0161o, Molao wa 120 wa 1998. Dinyakwa t\u0161e di latelago di swanet\u0161e go fihlelelwa:\n\u25a0 Batho ba babedi ba swanet\u0161e go dumela gore ba a nyalana. \n\u25a0 Banyalani ba babedi ba swanet\u0161e go ba mengwaga ya ka godimo ga ye 18, ka ntle le ge batswadi goba bahlokomedi ba semolao ba neelana ka tumelelo ge yo mongwe goba banyalani ba babedi e le ba bannyane.\n\u25a0 Lenyalo le swanet\u0161e go ngwadi\u0161wa Kgorong ya Merero ya Selegae mo dikgweding t\u0161e tharo go \u0161irelet\u0161a dikgahlego t\u0161a banyalani, bana le maloko a lapa ge go e ba le tlhalano goba lehu.\n\u25a0 Ge lenyalo le ngwadi\u0161wa, banyalani ba swanet\u0161e go neelana ka dikhophi t\u0161a ditokomane t\u0161a bona t\u0161a boitsebi\u0161o, le kwano ya magadi (ge e le gona). Go swanet\u0161e go ba le hlatse e tee go t\u0161wa lapeng le le ngwe le le lengwe.\n\u25a0 Monna yo a nyet\u0161ego a nyaka go tsena lenyalong la bobedi le mosadi o mo ngwe o swanet\u0161e go dira kgopelo go kgorotsheko.\n\u25a0 Batho bao ba lego ka ma nyalong a semmu\u0161o ba kase tsene manyalong a set\u0161o.\n  Molao wa Temogo ya Manyalo a Set\u0161o o laet\u0161a gore batho bao ba nyalanego ba na le ditokelo t\u0161a go lekana bjalo ka monna le mosadi.\nVuk: Manyalo a set\u0161o a ka ba le mathata afe?MvN:  Go se ngwadi\u0161we ga manyalo go hlola mathata a magolo. Ngwadi\u0161o e neelana ka bohlatse bja gore lenyalo le gona, gomme go boima go hlatsela gore lenyalo leo le sego la ngwadi\u0161wa le gona. Se se tlo ama bokgoni bja kgorotsheko bja go \u0161irelet\u0161a ditokelo \u0161a banyalani ge ba hlalana, bohwa bja dithoto t\u0161a mohu le ditokelo t\u0161a bana le maloko a lapa.\n\nTaba ye nngwe ya go kgonega ke gore banyalani lenyalong la set\u0161o gant\u0161i ba gakant\u0161ha tlhalano le karogano. Go bohlokwa go laet\u0161a gore ke kgoro ya tsheko ye e lego tikologong fela ye e ka neela nago ka tlhalo. Banyalani bao ba aroganago ka tsela ye e sego ya semolao ba ka se holwe ke melao ya semolao ya go laola phet\u0161o ya lenyalo .", "edition": "2018-09-ed2", "language_code": "nso"}
{"title": "A re bolele bjalo ka  banna: Eba monnatia wena mo\u0161emane wa ka\n", "author": "vukuzenzele unnamed\n", "text": "Le ge e le gore mohlasedi yo a bego a ihlamile ka dibet\u0161a a la et\u0161e mo\u0161emane yo go patlama fase le go se bogela, o sant\u0161e a gopola dilo ka moka ge sesia gwe a be a hlaba mokgo\u0161i.\nMorago ga tlhaselo, monna yo o ba laet\u0161e gore ba t\u0161habe ebile ba seke ba gadima mo rago. Ge ba le kgauswi le gae ka pelo t\u0161e bohloko, sesiagwe a mo kgopela gore a tshephi\u0161e gore a ka se bot\u0161e motho ka go katwa ga gagwe. Mofokeng o ile a se bot\u0161e motho go fihlela ge sephiri se se mo hloki\u0161a lethabo.\n\u201cGe ke be ke gola, ke be ke bona monna yo wa sekata kua Katlehong le go gola ka pefelo t\u0161at\u0161i ka t\u0161at\u0161i. Ke be ke sa kgone go amogela gore o be a sa otlwe ka seo a se dirilego.\u201dMorago ga gore a gole bjalo ka lesogana le go t\u0161wa mahla lading, Mofokeng o be a sa kgone go laola pefelo ya gagwe, ka gona o be a itia monna yo a hlaset\u0161ego sesiagwe nako le nako ge a mmona. O ile a fetoga a se hlwe a eba ngwana wa go loka gomme ya ba mofsa wo a befet\u0161weng.\nKe dilo t\u0161e pedi feela t\u0161eo di lamolet\u0161ego Mofokeng tseleng ya gagwe ya kgalefo. Sa matho mo, o ile a \u0161egofat\u0161wa ka tata gwe le buti wa gagwe yo mogolo bao ba bego ba tseba gabotse gore kgalefo ga se tharollo le gona le ge ba be ba sa tsebe gore Mofokeng o tshwe nywa ke eng, ba ile ba kgona go mo hlahla go mmu\u0161et\u0161a tseleng ya maleba. Sa bobedi ebile tharollo ye tlilego ka maphodisa a ditimela bao ba bonego tlhaselo ya mafelelo ya Mofokeng go monna wo a katilego sesi a gagwe. Monna wo wa sekata o tloget\u0161we a robegile leoto eup\u0161a ge Mo fokeng a be a hlalo\u0161et\u0161a mapho disa a ditimela seo monna yo a se dirilego mengwaga ye ka moka, ba ile ba t\u0161ea sephetho sa go mo kgalema feela go seo a se dirilego. Monna wo wa sekata o ile a i\u0161wa bookelong ebile a saka a bula molato.\nDitlhaselo t\u0161a basadi di tlwa elegile e lego se se hlobaet\u0161a Mofokeng kudu. Ge e be e le moithuti wa Pretoria Tech nikon, o thu\u0161it\u0161e go hlama sehlopha go lemo\u0161a banna ka tema ya bona set\u0161habeng gomme ka 2004, a ngwadi\u0161a sehlopha sa South African Men's Action Group  (SAMAG) bjalo ka mokgatlo wo e sego wa mmu\u0161o.\nLehono SAMAG e  na le  ba\u0161omi ba 10 ba goyagoile le Makala gola Gauteng, Freistata, Leboa Bodikela le Mpumalanga. Yona e ikgafet\u0161e go hlohlelet\u0161a diphetogo ma  phelong a batho. Molaet\u0161a wa yona wo bohlokwa ke \u2018Real men don\u2019t abuse women\u2019 e lego se se hlalo\u0161ang gore banna ba nnete ga ba tlai\u0161e basadi. Lereo la \u2018\u2018Real\u2019\u2019  le emet\u0161e t\u0161eo di late lago: R e emet\u0161e \u2018Responsible\u2019  e lego go ba le maikarabelo, E e emet\u0161e \u2018Enlightened\u2019  e lego go ba le tsebo, A e emet\u0161e  Archetypal  (exemplary) e lego go ba mohlala set\u0161habeng mola L e emet\u0161e \u2018Loving\u2019  e lego go ba le lerato\u2019\u2019. A realo Mofokeng.\u2019\u201cBont\u0161i bja banna ba huedit\u0161we ke kgatelelo ya ba sadi ka banna. Ba godi\u0161it\u0161we ka thupa ka gona ga ba bone botha ta bja go godi\u0161a bana ba bona ka tsela yeo ba godi\u0161it\u0161wego ka yona. Mo dit\u0161ong t\u0161e nt\u0161i, banna ke bona ba bu\u0161ago mola basadi ba bonwa ba lekana le bana ka gona se se bonwa e le selo seo se amogelegago go ba kgalema ka tsela ye swanago,\u2019\u2019 a realo Mofokeng.\nMotho mang le mang o na le tema yeo a ka e kgathago go feto\u0161a dikgopolo t\u0161a batho, a realo Mofokeng.\nO dumela gore bana ba swanet\u0161e go godi\u0161wa ntle le ditumelo t\u0161e fo\u0161aget\u0161ego ka ga bong. Ba swanet\u0161e go godi\u0161wa bjalo ka bana, e sego bjalo ka ba\u0161emane le basetsana gomme botatagobana le bona ba swanet\u0161e go kgatha tema maphelong a bana ba bona.", "edition": "2018-10-ed1", "language_code": "nso"}
{"title": "Mukhuku wo o tlwaelegilego o fetogile spa sa manobonobo\n", "author": "Nonkululeko Mathebula\n", "text": "Yena o t\u0161wa Botshabelo gola Foreisetata ebile kgwebo ya gagwe ya go bit\u0161wa Victory Body and Nail Studio  e gola ka lebelo la mmutla ebile e goket\u0161a batho go t\u0161wa mafelong ka moka bao ba gorogago gore ba tle  ba go thakge.\nKa ge a be a reki\u0161a Tupperware  a na le mengwaga ye 19, mo sadi yo wa mengwaga ye 28 o bolet\u0161e gore ke kgale a na le phi\u0161egelo ya go sepet\u0161a kgwe bo ye lego ya gagwe le gore o thabile ka ge a  thomile kgwebo ye.\n\u201cKe thomile ke \u0161omela motho tsoko intastering ye ebile ke gona mo ke ikhweledit\u0161ego maitemogelo a mo\u0161omo,\u2019\u2019 a re alo ebile a tlalelet\u0161a ka gore o ithutet\u0161e dithuto t\u0161a cosmetology  kholet\u0161eng ya thuto le tlhahlo ya me\u0161omo ya matsogo le bothe kniki (TVET) ya Motheo go la Bloemfontein.\nMafelelong o ile a kgona go t\u0161wa a ikemela a le no\u0161i e bile a saka a gadima morago ga e sale a thoma go ikemela. Kgwebo ya gagwe e thiba tlhaelelo ye lego gona ya mebaraka gola Botshabelo ebile o na le bare ki bao ba hlatlogago t\u0161at\u0161i ka t\u0161at\u0161i le ba go botega. Kgwebo ya gagwe e fana ka ditirelo t\u0161e bjalo ka go kgabi\u0161a manala a matsogo, manala a maoto, go \u0161idolla mmele, go kotulwa ga meriri mo mmeleng le go botse fat\u0161wa ga sefahlego.\nDiswant\u0161ho t\u0161eo a di romet\u0161e go go social media  t\u0161a  spa  sa gagwe se se botse sa ka mokhukhung di bonwe ke ma\u0161aba\u0161aba a batho maloba nyana mo, mola ba bangwe ba reta kgopolo ya Masakane ya go ihlamela le go bolela gore se e tla ba tlhohlelet\u0161o makgare beng a makhei\u0161eneng.\nLe ge kgwebo ya gagwe e le ka gare ga mokhukhu wo o swanago le e mengwe wa masenke a mafsa a go kganya  wo o swanago le e mengwe ge o le ka ntle, spa se sa gagwe se na le bokagare bja manobonobo a go hloka bosodi le a maleba go ka go thakga.\n\u2018\u2018Thekgo yeo ke e hwedi t\u0161ego e mmakadit\u0161e kudu. Ke tloga ke leboga kudu ka thekgo ye botse yeo ke e hwedit\u0161e go set\u0161habeng sa mo ke t\u0161wago le go t\u0161wa bathong bao ba sa dulego Freistata.\u201dMasakane ke t\u0161hiwana ebile o godi\u0161it\u0161we ke rakgadi wa gagwe yo a bego a na le kgwe bo ya dikgogo ebile a reki\u0161a malekere, dikhekhe le matlo komane e lego se\u0161upo se se botse sa go bont\u0161ha gore kgwebo ke selo seo se lego mading ka lapeng le.\n\u201cToro yaka ke go bona  kgwebo yaka e gola go ba kgwe bo ya kgoparara yeo e tla kgonago go hlolela bao ba sa \u0161omego me\u0161omo le go fa bafsa tlhohlelet\u0161o ya gore o ka atlega bophelong ge o ka bea kgopolo ya gago go seo o se dirago,\u2019\u2019 a realo Masakane.\nO bolet\u0161e gore gabjale \u0161edi ya gagwe e mo go khuma neng tlhahlo ya go tsenele la gore a kgone go oket\u0161a mehuta ya ditirelo t\u0161eo a di  abelago batho.", "edition": "2018-10-ed1", "language_code": "nso"}
{"title": "Barutwana dikolong t\u0161a dinaga magaeng ba humana thu\u0161o \n", "author": "More Matshediso\n", "text": "Prot\u0161eke ya Thu\u0161o ya Thuto ya Dinaga magaeng (REAP) ke lenaneo la mengwaga ye meraro leo le tlago diraga t\u0161wa go tloga ka ngwaga wa 2018 go fihla ka ngwaga wa 2021 e le kgato ya teko, gomme e tla hola dikolo t\u0161e e ka bago t\u0161e 188 ka Afrika Borwa nakong ye.\nKgoro e holofela gore se se tla tlalelet\u0161a go kaonafat\u0161eng boleng bja go ithuta le go ruta tshepet\u0161ong ya thuto ya motheo ya dinaga magaeng.\nLenaneo le ga bjale le sale kwa dileteng t\u0161e pedi go t\u0161e tharo t\u0161a diprofense t\u0161a dinaga magaeng t\u0161e di sa \u0161omego gabotse. T\u0161e di aka ret\u0161a Masepala wa Selete sa Bohlabela bja Alfred Nzo le sa Lebopo la OR Tambo kua Kapa Bohlabela, Masepala wa Selete sa ILembe le sa UMzinyathi kua KwaZu -lu-Natal, le Masepala wa Selete sa Sekhukhune le sa Mopani kua Limpopo.\nMolaodi Mogolo wa Ti ragat\u0161o ya Lenaneothuto le Matlafat\u0161o Kgorong ya Thu to ya Motheo, Seliki Tlha bane, o rile kgoro e thwet\u0161e baswa ba e ka bago ba 750 ba ba nago le marematlou go ba Bathu\u0161i ba Thuto ya Dinaga magaeng dikolong.\n\u201cBa hwedit\u0161e thutelo  ya motheo yeo e tlago ba kgont\u0161ha go dira me\u0161omo ya bona ye ba e filwego. Ba tla tsenywa go Dikgato t\u0161a Gare le t\u0161a Motheo, t\u0161e di akaret\u0161ago Mephato ya 1 go ya go ya 4,\u201d a hlalo\u0161a.\nBathu\u0161i ba Thuto ba Dinaga Magaeng ba lebelet\u0161we go ka thu\u0161a ka ditiro t\u0161a lenaneo thuto t\u0161a go fapanafapana, kudukudu ka go kaonafat\u0161a bokgoni bja go \u0161oma ka  di palo, go bala le go ngwala le mabokgoni a go bala le go ngwala.\n\u201cSe gape ke tsela ya go matlafat\u0161a baswa ditikolo gong t\u0161e di gatelet\u0161wego t\u0161a ekonomi ka tlhabollo ya ma bokgoni le boitemogelo bja mo\u0161omo,\u201d gwa realo Tlha bane.O rile Bathu\u0161i ba Thuto ba Dinaga Magaeng ba lebe let\u0161we go ka fokot\u0161a morwa lo wa baruti\u0161i dikolong t\u0161a dinaga magaeng ka go thu\u0161a ka ditiro t\u0161a go matlafat\u0161a se barutwana ba ithutago sona sekolong bjalo ka go rulaga nya dihlopha t\u0161a mo\u0161omo wa sekolo, dihlopha t\u0161a dipalo, dihlopha t\u0161a go bala, dihlo pha t\u0161a tiro ya bokgabo bja boitlhamelo le diprot\u0161eke t\u0161a temo.\nHlogo ya sekolo  Ntombikayise Mkhize wa Se kolo sa Praemari sa Ozwathi ni tikologong ya Nodwengu Seleteng sa Ilembe o holofe la gore lenaneo le tla thu\u0161a bont\u0161i bja barutwana ba ga gwe ka go bala le ka bokgoni bja go tseba dipalo.\nSekolo sa gagwe se na le barutwana ba e ka bago ba 387 go tloga Mephatong ya R go ya go ya 7 bao ba ingwa di\u0161it\u0161go lenyaga.\n\u201cBont\u0161i bja barutwana ba rena ba t\u0161wa malapeng a a etelet\u0161wego pele ke bana mola ba bangwe ba hlokomet\u0161we ke bomakgolo wabona. Ga ba na batho ba ba ka ba thu\u0161ago ka me\u0161omo ya gae goba go ba hlohlelet\u0161a go bala, gomme se se ama tiro ya bona ka phapo\u0161ing ya borutelo,\u201d a hlalo\u0161a.\n\u201cBothata bjo bongwe ke gore barutwana ba rena bao ba lego kgatong ya motheo ba rutwa dithuto ka moka ka isiZulu gomme ge ba gatela pele kgatong ya magareng ba swanet\u0161e go fetola go rutwa dithuto t\u0161a bona ka moka ka English, gomme se e ba tlhohlo e kgolo go bona go ka itlwaet\u0161a.\u201d Nakong ya kgato ya teko, re tla ela seabe le katlego ka go \u0161et\u0161a le go lekola lenaneo la REAP . Gape re thwet\u0161e bakrat\u0161ueiti ba ba selelago bao ba tlago \u0161oma bjalo ka Barulaganyi ba Prot\u0161eke. Ba tla dula dileteng ka moka t\u0161e di kgathago tema. Barulaga nyi ba prot\u0161eke gape ba tla re thu\u0161a go \u0161et\u0161a le go lekola prot\u0161eke.\nMengwaga ye mebedi ya go feta, re thomile Kopano ya ditheri\u0161ano ya Thuto ya Di naga Magaeng ya mathomo thomo tikologong ya thuto ya motheo. Kopanong ye ya ditheri\u0161ano, dinyaki\u0161i\u0161o t\u0161a go fapanafapana di laedit\u0161e nnete ya gore, go t\u0161e dingwe  t\u0161a ditlhohlo t\u0161e dikolo t\u0161a dinaga magaeng di lebelet\u0161a nego le t\u0161ona ke dikgoba t\u0161a mo\u0161omo ye bohlokwa ya baruti\u0161i, kudukudu go di thuto t\u0161a Dipalo le Thuta mahlale.", "edition": "2018-10-ed2", "language_code": "nso"}
{"title": "Baent\u0161enere ba baswa ba hu mana thutelo go ageng mebila \n", "author": "vukuzenzele unnamed\n", "text": "\u201cRe dira mediro ye e swa nago bjalo ka ye e dirago ke di-ARE. Re dira ditlhahlobo, re dira khwanthiti, re dira ditaelo t\u0161a thu\u0161o, ditaelo t\u0161a lefelo le go araba dipot\u0161i\u0161o dife goba dife t\u0161a ent\u0161enere t\u0161e re di hwet\u0161ago go t\u0161wa go rakontraka,\u201d gwa realo Dladla.\nMaharaj yo a thomilego go \u0161oma prot\u0161ekeng ye ka Phato 2016, yoo nakong ya go feta a bego a dira tselanathoko le moakanyet\u0161o wa t\u0161eometriki kua Port Elizabeth go SA NRAL Centre of Excellence, o rile o \u0161et\u0161e a ithutile dithuto t\u0161e bohlokwa go tloga mola a hudugelago lebowa.\n\u201cKe ithutile tlhago ya go raragana ya ent\u0161enere ya t\u0161a meago le ka fao dilo ka moka di kopanago go dira gore dilo di \u0161ome. Ga ke \u0161ome fela ka moakanyo wa tselanathoko.\nKe \u0161oga\u0161ogana gape le ka meago, kelelat\u0161hila le dit\u0161eometriki. Ke go ithuta ka fao o ka beago dilo ka moka mmogo le go dira gore di \u0161ome,\u201d a realo.\nDladla o bile karolo ya pro t\u0161eke dikgweding t\u0161e e ka bago t\u0161e 10 morago ga go ba karolo ya lenaneo la go rutela mo\u0161omo la SANRAL.\nO thabile kudu go ka \u0161oma prot\u0161ekeng ye e nago le ditlho hlo yeo a e hlalo\u0161ago e le e \u0161ele le go go ba le diprot\u0161eke t\u0161e mmalwa t\u0161a maporogo le maporogo a mannyane.\n\u201cKe \u0161oma ka go dira ditlhahlo bo le go thu\u0161a borakontraka moo ba hlokago tlhalo\u0161o ma bapi le diswant\u0161ho t\u0161a ditha lwa. Re dira gape ditlhahlo bo t\u0161a ge go katelwa mobu le maemo a boleng bja wona.\nMalobanyana re sa t\u0161wa go dira mo\u0161omo wa go katela mobu wa matlapana wo o tswakilwego ka sekgomaret\u0161i, gomme ga bjale re thomile ka go dira bitumen treated base  (BTB) le go dira ditlhahlobo go me\u0161omo ka moka ye e di rwago ke rakontraka,\u201d a realo.\nSumay o re go \u0161oma prot\u0161e keng ye go na le ditlhohlo t\u0161a gona.\n\u201cKe nagana gore selo se segolo ke gore ofisi ya go akanyet\u0161a e \u0161oma ka go se swane le lefelo la go aga. Ka nako ye nngwe go na le go se kwe\u0161i\u0161e tshedimo\u0161o, kudu kudu ka dithalwa, dithalwa t\u0161e di sa felelago le dilo t\u0161a go swana le t\u0161eo. Ke ka leba ka leo go lego bohlokwa gore ba\u0161omedi ba ent\u0161enere ba be gona lefelong go ka araba dipot\u0161i\u0161o t\u0161e ka moka,\u201d gwa realo Sumay. ", "edition": "2018-10-ed2", "language_code": "nso"}
{"title": "Driving Ambitions  e thu\u0161a batho bao ba phelago ka bogolofadi gore ba kgone go otlela \n", "author": "vukuzenzele unnamed\n", "text": "Se sengwe sa t\u0161e ke go ithuta go otlela senamelwa. Eup\u0161a lenaneo la moswanano\u0161i la Mokgatlo wa Afrika Borwa wa Batho bao ba Phelago ka Bogolo fadi bja Matsogo goba Maoto le ba Ditho t\u0161a Mmele go tloga Lethekeng go ya Menwaneng (QASA) le rutile batho ba 120 bao ba phelago ka bogolofadi go otlela dinamelwa t\u0161e di kao nafadit\u0161wego, gomme ba 80 ba bona ba hwedit\u0161e mangwalo a bona a go otlela.\n\u201cBatho bao ba phelago ka bo golofadi gant\u0161i ba lebana le ditlhohlo t\u0161e dikgolo t\u0161a go ya mo le mola, kudu ka lebaka la gore ga ba kgone go \u0161omi\u0161a mekgwa ye ment\u0161i ya dinamelwa t\u0161a bohle. Re be re nyaka go ra rolla bothata bjo, se bohlokwa kudu, go dira gore ba hwet\u0161e me\u0161omo,\u201d a realo Mohlankedimogolophethi\u0161i (CEO) wa QASA Ari Seirlis yoo le yena a phelago ka bogolofadi bja ditho t\u0161a mmele go tloga lethekeng go ya menwaneng.\nSe e be e le sona se tlhohleledit\u0161ego lenaneo la Driving Ambitions , leo le hlomilwego ka 2013. QASA e kopane le khamphani ya go hiri\u0161a difatanaga ya Avis go boledi\u0161ana ka go ruta batho bao ba phelago ka bogolo fadi go otlela dinamelwa t\u0161eo di kaonafadit\u0161wego go fihlela dinyakwa t\u0161a bona.\n\u201cAvis e kwe\u0161i\u0161it\u0161e dinyakwa t\u0161e, gape ya bona le mohola wa go kgola kgwebo ya yona, ka ge e hiri\u0161a dinamelwa t\u0161a go laolwa ka letsogo. Ba dumet\u0161e go aba senamelwa sa rena sa mathomo go \u0161omi\u0161et\u0161wa dithutwana t\u0161a go otlela,\u201d gwa realo Seirlis.\nDikgopelo t\u0161a lenaneo le di bulet\u0161we batho bao ba phelago ka bogolofadi bja matsogo goba maoto le ditho t\u0161a mmele go tlo ga lethekeng go ya menwaneng bao ba \u0161et\u0161ego ba na le lengwalo la go ithuta go otlela.\n\u201cBa ya ditekong le setsebi sa dikgobalo le bogolofadi go kgonthi\u0161a gore ba na le mat\u0161ato le bokgoni bja go otlela ka ditao lo t\u0161eo di kaonafadit\u0161wego ntle le kotsi. Ke moka go dirwa teko ya go bona gore bakgathatema ba ka lefa bokae mo lenaneong, gomme ye e \u0161et\u0161ego e tlo thekgwa,\u201d Seirlis a hlalo\u0161a.\nBakgathatema ba na le mohlwaela wo o tlet\u0161ego wa dithutwana t\u0161a go otlela, go fihla ba ikwa gore ba loket\u0161e go dira diteko t\u0161a bona.\nYo mongwe wa dikanagelo t\u0161a go atlega t\u0161a QASA ke Carol  Khoza, yoo a ilego a amega kotsing ya sefatanaga mengwaga ye mebedi ya go feta. O ile a golofala ditho t\u0161a mmele go tlo ga lethekeng go ya menwaneng.\n\u201cDinamelwa t\u0161a bohle e bile bothata bjo bogolo go nna. Ke gopola nakong ye nngwe ge ke be ke sepela ka dithekisi, ba ne ba nnamet\u0161a ka gare gomme ba tlogela setulothwethi\u0161a sa ka ka ntle ba re ba letet\u0161e gore thekisi e tlale,\u201d gwa realo Khoza.Ka thekgo ya Driving Ambi tions , Khoza o fihlelet\u0161e toro ya gagwe ya go hwet\u0161a lengwalo la go otlela.\n\u201cKe leboga QASA go bu\u0161a tokologo ya ka, go ikema le boitshepo bja ka.\u201d", "edition": "2018-11-ed1", "language_code": "nso"}
{"title": "GO GEORGE ke ketapele ka go matlafatat\u0161a batho bao ba phelago ka bogolofadi\n", "author": "vukuzenzele unnamed\n", "text": "Mebasepala go dikologa naga bjale e kgatha tema go rarolla bothata bjo. Gomme Mmasepa la wa Selegae wa George o bea maemo a mafsa a ka moo mekgwa ya dinamelwa t\u0161a bohle e ka thu\u0161ago batho bao ba phela go ka bogolofadi.\nE thekgwa ke sekhwama sa thu\u0161o go t\u0161wa Kgorong ya Bo set\u0161haba ya Dinamelwa, mokgwa wa dinamelwa t\u0161a lebelo t\u0161a dipese (BRT) t\u0161a GO GEORGE gonabjale di na le mohlwaela wa dipesana t\u0161e 35, dipesana t\u0161e 36 t\u0161e di tlwaelegilego le dipese t\u0161a lebato le tee t\u0161e 33. Diname-lwa t\u0161e ka moka di tlabaket\u0161we go swara ditulothwethi\u0161a.\nDipese t\u0161e di tlwaelegilego le t\u0161a lebato le tee di tlabaket\u0161we ka dirempo t\u0161a elektroniki, ditulo t\u0161a go ikgetha le dibopego t\u0161e dingwe t\u0161eo di tlwaelegile -go. \u0160edi ye kgolo e beilwe go dipesana, t\u0161eo, ka nako ya go hlongwa ka 2015, e bego e le t\u0161a mathomo ka Afrika Borwa go akaret\u0161a mokgwa wa go kuka banamedi bao ba sepelago ka ditulothwethi\u0161a. Di na le gape lefelo la ditulothwethi\u0161a le ma bati a go \u0161oma ka dihaedroliki, seo se dira gore go be bonolo go banamedi bao ba phelago ka bo golofadi go tsena ka peseng.\n\u201cYe ke tirelo ya dipese e le tee ka Afrika Borwa yeo e fihlele gago ke batho kamoka, \u201cgwa realo molaodi wa GO GEORGE James Robb.\n\u201cYe ke ye nngwe ya mekgwa ya ketapele ya motheo ya GO GEORGE. Go bohlokwa gore motho yo mongwe le yo mongwe ka George a fihlelele dinamelwa t\u0161a bohle gore a fihlelele dibaka t\u0161a mo\u0161omo, mabenkele, bodumedi, boita polo\u0161o le ditirelo t\u0161a go swana le tlhokomelo ya maphelo.\n\u201cBanamedi bao ba phelago ka bogolofadi ba leboga go \u0161et\u0161wa ga dinyakwa t\u0161a bona le go leka ka maatla go fedi\u0161a mathata ao ba kopanago le wona ka mehla ge ba eya mafelong ao a lego kgole le magae a bona, le go kgont\u0161hwa gore ba kgone go ikemela le go sepela ka bobona.\u201d Rodrique Felix, yo mongwe wa ba\u0161omi\u0161i ba ditirelo t\u0161a dipese, o amegile kotsing ya sethuthuthu dikgwedi t\u0161e 18 t\u0161a go feta. Gonabjale o sepela ka setulothwethi\u0161a eup\u0161a o re tirelo ya dipese e dirile gore go be bonolo go yena go ya bookelong.\n\u201cGabotse, toropokgolo ya George ka moka e loket\u0161e batho ba go sepela ka ditulothwethi\u0161a, e lego kholego ye kgolo,\u201d gwa realo Rodrigue.\nMmasepala o na le gape mekgwa ye mmalwa ya thekgo yeo e \u0161omago ya batho bao ba phelago ka bogolofadi go aka ret\u0161a mo\u0161ongwana wa spikara sa go bala mo wepsaeteng seo se se balelago motho mant\u0161u ao a ngwadilwego mo wepsae teng.", "edition": "2018-11-ed1", "language_code": "nso"}
{"title": "Poledi\u0161ano e bohlokwa go kwe\u0161i\u0161eng ngwana wa gago\n", "author": "vukuzenzele unnamed\n", "text": "Go ya ka Childline South  Africa, mokgatlo wa go se dire letseno wo o \u0161irelet\u0161ago bana dikgarurung ka moka t\u0161a go fapana le go hloma setlwaedi sa ditokelo t\u0161a bana mo Afri ka Borwa, batswadi ba swanet\u0161e go boledi\u0161ana le bana gabotse.\nO se ke wa ba kgadimo la; bolela le bona ka hlo mpho; ba fe dikgetho; ba aka ret\u0161e morerong wa go t\u0161ea sephetho; ba rute phapano magareng a se sebe le se se lokilego; gammogo le go ba hlohlelet\u0161a gore ba t\u0161welet\u0161e maikutlo a bona.\nO ka dira se ka go swara dikopano t\u0161a selapa  kgafet\u0161akgafet\u0161a, fao ka moka le tla boledi\u0161anago le go theelet\u0161ana. Go bolela ke mokgwa wo mokaonekaone wa go ruta bana gomme o ka hlohlelet\u0161a maitshwaro a makaone ka go no ba hla lo\u0161et\u0161a dilo. Mokgatlo wa Thu\u0161o ya Bana o elet\u0161a ba tswadi gore ba theelet\u0161e ka \u0161edi le go se fele pelo ka ge bana ba ka no se tsebe gore ba hlalo\u0161e bjang maikutlo a bona.  Bana ba swanet\u0161e go tseba gore ke eng seo se amogelegago le seo se sa amogelegego Netefat\u0161a gore ba a tseba gore goreng melao e hlokega le gore go tla ba le ditlamorago ge e robilwe. Gata ka mo\u0161ito wo tee ka mehla gomme o phethagat\u0161e ditlamorago. Ge bana ba le gare ba gola, ba hlohlelet\u0161e go seka seka melao ye gomme le bona ba thu\u0161e go hlatha ditlamorago.\nTumi\u0161a maitshwaro a mabotse ka mehla baneng Ka go ba bot\u0161a ka fao o ratago t\u0161e dibotse t\u0161eo ba di dirago, maitshwaro a mabe a ka hwele la. Go feta fao, moputso o \u0161oma bokaone go feta kotlo.\nLe ge batswadi ba lebogi\u0161a bana ka dibapadi\u0161i le male kere, ditebogo t\u0161e kaonekaone ke go gokara, myemyelo le go bont\u0161ha kgahlego go bona.\nGo godi\u0161a boitshepoGo bohlokwa gore o thu\u0161e bana go godi\u0161a boitshepo bja bona. O ka thu\u0161a bana ba gago ka go ba retelet\u0161a ge ba leka go thu\u0161a le go diri\u0161a boi kgopolelo bja bona, bohlale le boithalokelo; o ba hlohlelet\u0161e go bolela; o ba dire ba ikwe ba kgethegile le go ba bot\u0161a gore ba kgethegile; gammogo le go botega, gore ba kgone go go tshepa.\nMaitshwaro a makgwakgwa ga a amogelegeGo tloga go sa amogelege go kwe\u0161a bana bohloko. Maitshwa ro a makgwagwa a akaret\u0161a go ba hlabela le\u0161ata, go ba rogaka, go ba t\u0161ho\u0161et\u0161a le go ba nyefola.\nGo rogana pele ga bana goba go ba roga go ka dira gore ba ikwe ba se ba \u0161irelet\u0161ega le go t\u0161hoga.\nBana ba boima goba ba \u201cgo tshwenya\u201d ba ka ba le bothata bjo bo it\u0161ego, bjalo ka Mathata a Maitshwaro (ADD) goba AD le HD t\u0161eo go ka hlokegago gore ba latele lenaneo le it\u0161ego la phepo le go nyaka thu\u0161o ya dihlare.\nGe motswadi goba moledi a sa tsebe go laola maitshwaro a ngwana goba dinyakwa t\u0161a go ikgetha t\u0161a ngwana, a ka le let\u0161a Childline go: 08000 55 555  gomme a boledi\u0161ane le moelet\u0161i gore a hwet\u0161e maele.", "edition": "2018-11-ed2", "language_code": "nso"}
{"title": "Tseba mehuta ye e fapanego ya tlai\u0161o\n", "author": "vukuzenzele unnamed\n", "text": "Molao wa Dikgaruru t\u0161a Selegae o abela bat\u0161wase hlabelo ba dikgaruru t\u0161a selegae t\u0161hirelet\u0161o ya go dimodimo yeo molao o fa nago ka yona.\nTlai\u0161o e direga ka mekgwa  ye e fapanego gomme go bohlokwa gore basadi ba kwe\u0161i\u0161e mekgwa ye e fapa nego ya tlai\u0161o gore ba it\u0161hirelet\u0161e.\nDikgaruru t\u0161a selegae di di rega ge motho a itemogela t\u0161e di latelago:Tlai\u0161o ya go bethwa: Go fa mohlala, ge o bethwa goba o t\u0161ho\u0161et\u0161wa ka go bethwa.\nTlai\u0161o ya thobalano:  Ge mot\u0161wasehlabelo a katwa goba a gapelet\u0161wa go phe thagat\u0161a goba go lebelela ditiro t\u0161a thobalano t\u0161a go gobo\u0161a.\nTlai\u0161o ya maikutlo, ya mant\u0161u a bogale le ya mogo polo: Se se direga ge motho a itemogela thogako, a dirwa setshegi\u0161o, a bit\u0161wa mainaina.Tlai\u0161o ya ma\u0161eleng:  Se se ka direga ge mot\u0161wasehlabelo a thibelwa go itirela letseno.\nMat\u0161ho\u0161et\u0161i:  Mohlala wa mat\u0161ho\u0161et\u0161i ke ge mot\u0161wase hlabelo a amogela melaet\u0161a goba di-SMS t\u0161a go mo t\u0161ho\u0161et\u0161a goba go baka poifo.\nTlhomaro:  go fa mohlala, e ka ba go amogela megala ye e sa felego goba go dula o lebelet\u0161we gomme se se baka gore o be le poifo.\nGo \u0161ala\u0161alwa morago:  se se diragala ge motho yo a go tlai\u0161ago a go \u0161ala\u0161ala morago goba a gapelet\u0161a go bolela le wena kgahlanong le thato ya gago.\nGo senya thoto : mohlala ke ge motho yo a go tlai\u0161ago a senya thoto ya gago ka boomo ntle le tumelo ya gago.\nMokgwa wo mongwe le wo mongwe wa go laola kudu goba wa tlai\u0161o wo o ka t\u0161ho\u0161et\u0161ago goba wa bea polo kego, bophelo goba maemo a mabotse a gago kotsing, ke tlai\u0161o.\nMotho yo a go tlai\u0161ago e ka ba motho yo o nago le se tswalle le yena ka madi, le nyalo goba kgodi\u0161o. Se se aka ret\u0161a motho yo o nyalanego le yena, molekane yo o dulago le yena ka gae, batswadi bao ba go godi\u0161it\u0161ego goba ngwana yo a godi\u0161it\u0161wego, motho yo o dulago le yena ka gae goba leloko la lapa. Go akaret\u0161a motho yo o kilego wa ba le kamano goba yo a bego a go beeledit\u0161e.", "edition": "2018-11-ed2", "language_code": "nso"}
{"title": "Sebaka sa mafelelo sa go ingwadi\u0161et\u0161a go bouta\n", "author": "vukuzenzele unnamed\n", "text": "Mashinini o bolet\u0161e gore dite\u0161e t\u0161a go boutela ka moka t\u0161e 22 932 di tla bu lwa go thoma ka iri ya 08:00 mosong go fihla ka iri ya 17:00 mant\u0161iboa mafelelong a beke ya ngwadi\u0161o ya ba kgethi.\n\u201cSe ke go dumelela bakge thi ba baswa go ingwadi\u0161a le gore bakgethi bao ba \u0161et\u0161ego ba ingwadi\u0161it\u0161e gore ba kgone go mpshafat\u0161a le go lekola dintlha t\u0161a bona t\u0161a boingwadi\u0161o.\u201dMashinini o bolet\u0161e gore mo lebakeng le go na le ba kgethi bao ba ngwadi\u0161it\u0161we go ba 26.1 milione ka go lenaneo la boset\u0161haba la bakgethi la setlwaedi.\nIEC e holofela go oket\u0161a lenaneo la bakgethi ka bo nyane bakgethi ba baswa ba milione o tee ka dikgethong t\u0161a 2019.\nMashinini o bolet\u0161e gore ngwadi\u0161o ya bakgethi e tla dirwa gape ka mafelong a bagolegwa go ralala le naga go dumelela bagolegwa go phethagat\u0161a tokelo ya bona ya go bouta.\n\u201cMabakeng a go bouta, bagolegwa ba bonwa bjalo ka bao ba ngwadi\u0161it\u0161wego go bouta ka seleteng sa dikge tho seo kgolego ya bona e lego go sona.\n\u201cBa malapa a bao ba golegilwego ka dikgolegong ba kgopelwa go ba tli\u0161et\u0161a dipukwana t\u0161a bona t\u0161a boi tsebi\u0161o pele ga lesolo le la boingwadi\u0161o,\u201d Mashinini a realo.Ngwadi\u0161o ya bakgethiIEC e holofela gore bakge thi, bao ba \u0161et\u0161ego ba ngwa di\u0161it\u0161we, ba tla \u0161omi\u0161a sebaka se go etela sete\u0161e sa bona sa dikgetho go lekola boingwa di\u0161o bja bona le go tii\u0161et\u0161a le go mpshafat\u0161a dintlha t\u0161a diaterese t\u0161a bona.\nT\u0161e ke t\u0161eo o swanet\u0161e go go di tseba:  \u2022\tBadudi\t ba\tAfrika\tBorwa\tka moka ba mengwaga ye 16 le go feta bao ba nago le pukwana ya boitsebi\u0161o ya semmu\u0161o ba ka ingwadi\u0161a bjalo ka bakgethi (le ge e le gore ke fela bao bonyane ba nago le mengwaga ye 18 ka let\u0161at\u0161i la dikgetho ba ka boutago).\n\u2022\tBakgethi\t ba\tswanet\u0161e\t go\tt\u0161ea khopi ya pukwana ya bona ya boitsebi\u0161o goba ya karata ya boitsebi\u0161o goba ya setifikeiti sa boitsebi\u0161o sa lebakanyana ge ba eya go ingwadi\u0161a ka seleteng sa dikgetho seo ba dulago go sona.\n\u2022\tGe\tba\tingwadi\u0161a,\t bakgethi \tba tla swanela ke go fana ka aterese ya bona goba tlhalo\u0161o ya fao ba dulago gona go dumelela Khomi \u0161ene ya Dikgetho go ba bea karolong ye e nepaget\u0161ego ya lenaneo la dikgetho. Bohlatse bja aterese ga bo nyakege.\nLefelo la megala la Khomi \u0161ene ya Dikgetho le lona le tla thoma go \u0161oma pele ga mafelelo a beke ya ngwadi\u0161o ya bakge thi ya boset\u0161haba gomme le tla\t\u0161oma\tgo\tfihla\tka\tmorago\tga\tboingwadi\u0161o go thu\u0161a badudi go ingwadi\u0161a le go bouta.\nMashinini o ipiledit\u0161e go bakgathatema ka moka, go akaret\u0161wa mekgatlo ya dipolotiki, dikgoro t\u0161a mmu\u0161o le dihlongwa, ba kga\u0161o le go mekgatlo ya badudi go thekga lesolo le la ngwadi\u0161o ya bakge thi le go hlohlelet\u0161a batho go ingwadi\u0161a pele ga dikgetho.", "edition": "2018-12-ed1", "language_code": "nso"}
{"title": "\u0160omi\u0161a t\u0161helete ka bohlale Kheresemoseng ye\n", "author": "Allison Cooper\n", "text": "\u201cGo \u0161omi\u0161a t\u0161helete go feta yeo o nago le yona go tla dira gore o t\u0161ene ka dikolotong t\u0161e di tla go imelago\u2019.\nGo kaone go efoga go \u0161omi\u0161a t\u0161helete go feta ye o nago le yona mo Kheresemoseng ye ka gobane se se ka ba le seabe se segolo go tseneng le go t\u0161weng ga t\u0161helete ya gago le go ditekanyet\u0161ong t\u0161a gago mo nakong ye e tlago,\u201d gwa bolela Matthys Potgieter yo e lego molaodi wa dipapat\u0161o le ditheki\u0161o wa DebtSafe.\n\u201cMaikutlo ao a go kgahli\u0161a a go \u0161omi\u0161a t\u0161helete go feta yeo o nago le yona ka Diba tsela le ka Manthole ke a leba ka le lekopana gomme bareki ba tla itemogela mathata ka lebaka la dikgetho t\u0161a bona t\u0161a go ithabi\u0161a mafelelong a Pherekgong 2019. O seke wa \u0161omi\u0161a t\u0161helete ye o se nago le yona,\u201d gwa tlalelet\u0161a Po tgieter.\nMellony Ramalho wa Afri can Bank o bolet\u0161e gore ba\u0161omi gant\u0161i ba lef\u0161a ka pela ka Manthole, gomme se se dira gore ba letele mopu tso wa bona wa Pherekgong nako ye telele.\n\u201cPherekgong ke kgwedi ye boima go batho ba bant\u0161i, gomme ba bangwe ba t\u0161ea dikarata t\u0161a khretiti goba ba t\u0161ea diloune. Go bohlo kwa go lemoga gore o \u0161omi\u0161a t\u0161helete go eng. Bokaone ke go ba le ditekanyet\u0161o go efoga go \u0161omi\u0161a t\u0161helete go feta yeo o nago le yona,\u201d gwa bolela Ramalho.\nPotgieter o elet\u0161a bareki go thoma go reka dilo t\u0161a Khe resemose e sa le nako gomme ba netefat\u0161e gore khapote ya bona ya dijo, forit\u0161hi le set\u0161idifat\u0161i di tsenywa dilo t\u0161a go t\u0161ea lebaka le letelele, ka nepo ya go laola ditekanyet\u0161o t\u0161a bona le go efoga go reka dilo t\u0161a go tura go \u0161et\u0161e nako ye nnyane.\n Ka fao Potgieter a elet\u0161ago bareki ka fao ba ka dirago gore ditekanyet\u0161o t\u0161a bona di dule di laot\u0161we: \u2022\tTsenya dilo t\u0161a go t\u0161ea lebaka le letelele ka set\u0161idi fat\u0161ing le ka khapoteng.\n\u2022\t\u0160omi\u0161a sefatanaga mmogo le ba bangwe. Go \u0161omi\u0161a sefatanaga mmogo go ra gore le tla \u0161omi\u0161a t\u0161helete ye nnyane ya go reka makhura.\n\u2022\tEfoga go sepela ka tsela ya lephefo ye e patelwago ge go kgonagala.\n\u2022\tSebakeng sa go reka di mpho bot\u0161a bana ba gago go pakela bao le ba ratago dijo t\u0161a matsaka.\n\u2022\tThoma go reka dilo t\u0161a kheresemose e sa le nako.\nMo ngwageng wo sehlopha sa DebtSafe se hlohlelet\u0161a bareki go nagana ka go \u0161omi\u0161a pampi ri ye tsooto ye e tlwaelegilego bjalo ka pampiri ya go phuthe-la, ka ge e sa ture ebile e na le mohola tikologong.", "edition": "2018-12-ed1", "language_code": "nso"}
{"title": "Dikelet\u0161o t\u0161e di ka dirago gore o dule o bolokegile mo sehleng sa matswalo a Morena\n", "author": "Dale Hes\n", "text": "Dula o bolokegile mebilengDikotsi t\u0161a difatanaga di oket\u0161ega kudu ka nako ya sehla sa matswalo a Morena, gomme di feta ka maphelo a batho ba makgolokgolo.\nGo re o dule o bolokegile, netefat\u0161a gore:\n\u2022\tO lekola sefatanaga sa gago pele ga ge o t\u0161ea leeto la gago, go netefat\u0161a gore sefatanaga sa gago se loket\u0161e tsela.\n\u2022\tWena le banamedi ba sefatanaga sa gago le bofe mapanta a polokego ka mehla. \u2022\tO khut\u0161e diiri t\u0161e dingwe le t\u0161e dingwe t\u0161e pedi ge e le gore o otlela maeto a matelele.\n\u2022\tEfoga go nwa bjala wa otlela.\n\u2022\tObamela lebelo leo le beilwego le melao ka moka ya tsela.\n\u2022\tHlokomela difatanaga t\u0161e dingwe mo tseleng le basepelakamaoto.\n\u2022\tEfoga go \u0161omi\u0161a mogala wa gago ge o otlela.\nPolokego ya banaMafelo a mant\u0161i ao a etelwa go ka nakong ya maikhut\u0161o ke mafelo ao a tlet\u0161ego ka batho kudu, go ra gore go na le kgonagalo ya gore ngwana wa gago a ka go timelela le\u0161abeng la batho.\nGo bohlokwa gape go hlokomela bana ba gago ge ba raloka go swana le ge ba rutha ka lewatleng goba ge ba raloka ka mabaleng a boralokelo. T\u0161e ke t\u0161e dingwe t\u0161a dikelet\u0161o t\u0161a mabapi le go dira gore bana ba gago ba dule ba bolokegile:\n\u2022\tNetefat\u0161a gore bana ba dula ba hlokomet\u0161we ke motho yo mogolo wa maikarabelo.\n\u2022\tKa sefatanageng, netefat\u0161a\tgore\tbana\tba\tbofiwa mapanta ka mehla.\n\u2022\tRuta bana ba gago ba bagolonyana nomoro ya gago ya sellathekeng gore ba fane ka yona ge go ka ba le maemo a t\u0161hoganet\u0161o.\n\u2022\tNetefat\u0161a gore bana ba gago bao ba sa kgonego go rutha gabotse ba ape\u0161wa mapanta a ma tsogong a go tlat\u0161wa ka moya ge ba rutha.\n\u2022\tRuta ngwana wa gago gore a seke a tsena ka gare ga sefatanaga sa motho yo a sa mo tsebego le gore a seke a bolela le batho bao a sa ba tsebego.\n\u2022\tSwara ngwana wa gago ka letsogo ge o le mafelong ao a tlet\u0161ego ka batho le ge o putla tsela.\n\u2022\tIthute ka ga thu\u0161o ya t\u0161hoganet\u0161o ya motheo gore o kgone go dira se sengwe ge go ka ba le maemo a t\u0161hoganet\u0161o a kalafo.\n BosenyiGo ba le ditiragalo t\u0161e di oket\u0161egago t\u0161a go thuba ka dintlong le t\u0161a bohodu ka nakong ya sehla sa matswalo a Morena. Dula o nt\u0161hit\u0161e mahlo dinameng dinako ka moka gomme o hlokomele ditemo\u0161o t\u0161e di latelago t\u0161a polokego:\n\u2022\tGe o sepela o eya maikhut\u0161ong a gago, nete fat\u0161a gore mafasetere ka moka le mabati a ntlo ya gago a notlet\u0161we.\n\u2022\tGe e le gore yo mongwe wa baagi\u0161ane ba gago o tla be a le gona, mo kgopele gore a fela a lebelet\u0161e ntlo ya gago.\n\u2022\tGe o le maikhut\u0161ong, bea dilo t\u0161e bohlokwa t\u0161a go swana le dillathekeng le dikhwama fao di sa bonwego ke batho.\n\u2022\tNotlela sefatanaga sa gago ge o se tlogela nako ye it\u0161ego. Kgonthi\u0161i\u0161a gape gore o notlet\u0161e ka go lekola dibulo t\u0161a mabati.\n\u2022\tDula o beile kgauswi dinomoro t\u0161a ba ditirelo t\u0161a t\u0161hoganet\u0161o t\u0161a go swana le t\u0161a diampulentshe le t\u0161a mapho disa.", "edition": "2018-12-ed1", "language_code": "nso"}
{"title": "Phedi\u0161o ya lenyalo ka semolao\n", "author": "Dale Hes\n", "text": "Josephine Peta, Mohlanke-dimogolo wa Tshepedi\u0161o ya t\u0161a Molao ka Kantorong ya Moatbokheiti wa t\u0161aMalapa ka Kgorong ya Toka leTlhabollo ya Molaotheo, o hlalo\u0161a gore tshepedi\u0161o ya tlhalo e thoma ge motho a fiwa taelo ya pilet\u0161o ya go t\u0161welela pele ga kgorotsheko.\n\u201cMotho yo a nyakago gore lenyalo la gagwe le fedi\u0161we a ka hwet\u0161a dikgopelo t\u0161a gore motho a bilet\u0161we ka kgorotshekong go  kgoro-tsheko  ya godimo goba ya ka seleteng, goba a ka ikopanya le ramolao gore a mo thu\u0161e ka tshepedi\u0161o ye. Molekane yo a thomi\u0161ago ditshepedi\u0161o t\u0161a tlhalo o bit\u0161wa molli gomme molekane yo mongwe yena o bit\u0161wa moseki\u0161wa,\u201d gwa bolela Peta.Peta o hlalo\u0161it\u0161e gore pilet\u0161o ya go t\u0161welela pele ga kgoro-tsheko malebana le kgang ya tlhalo e swanet\u0161e go:\n\u2022 bolela gore ga go na le sebaka seo se kwagalago sa go bu\u0161et\u0161a sekeng kamano yeo,\u2022 hlagi\u0161a karoganyo  ya dithoto t\u0161e di  hlakanet\u0161wego goba phethagat\u0161o ya maemo ao go dumelelanwego ka ona ka tumelelanong ya lenyalo ao a saenet\u0161wego mathomong a lenyalo, le \u2022 hlalo\u0161a gore ke  dithulaganyo dife t\u0161eo di tlago direlwa bana ba banyalani bao ba hlalanago, go swana le gore bana ba tlo dula le mang.\n\u201cDipilet\u0161o t\u0161a go t\u0161welela kgorotshekong le t\u0161ona di swanet\u0161e go bolela gape gore moseki\u0161wa o filwe mat\u0161at\u0161i a 10 \u2013 ge e le gore o dula lefelong le tee le molli, goba mat\u0161at\u0161i a 20 \u2013 ge e le gore banyalani bao ba dula diprofentsheng t\u0161e di fapanego, go fetola dipilet\u0161o t\u0161eo,\u201d Peta a tlalelet\u0161a ka go realo.\nGe molato o \u0161et\u0161e o but\u0161we, dingwalwa di bu\u0161wa go mo-lli, yo a swanet\u0161ego go tli\u0161a dikhopi t\u0161e pedi t\u0161a dingwa-lwa t\u0161e go \u0161erifi lefelong leo moseki\u0161wa a \u0161omago goba a dulago gona. \u201cGo tloga fao \u0161erifi e tla fa moseki\u0161wa dingwalwa t\u0161eo ka boyena gomme ya mo fa bohlatse bja gore o di tli\u0161it\u0161e, e le bohlatse bja gore \u0161erifi e mo file t\u0161ona. Ge e le gore go na le bana bao ba amegago, Kantoro ya Moatbokheiti wa t\u0161a Malapa e swanet\u0161e go tsebi\u0161wa,\u201d Peta a realo.\nKa morago ga lebaka la mat\u0161at\u0161i a 10 goba a 20, mo-lli a ka ngwadi\u0161a tlhalo go lenaneo la kgorotsheko. Ka go ditlhalo t\u0161eo di ganet\u0161wago, moseki\u0161wa o swanet\u0161e go fetola dipilet\u0161o t\u0161a go t\u0161welela pele ga kgorotsheko ka tsebi\u0161o ya maikemi\u0161et\u0161o a gore o nyaka go \u0161irelet\u0161a taba ya gagwe ka gare ga kgorotsheko.\n\u201cGe se se dirilwe, gape o swanet\u0161e go tsenya kgopelo ya boipobolo mo lebakeng la nako le it\u0161ego. Boipobolo ke lefokwana leo go lona moseki\u0161wa a fetolago dipharomo lato t\u0161eo di lego ka gare ga lengwalo la dipilet\u0161o t\u0161a go t\u0161welela pele ga kgorotsheko.\nKa morago ga go tsenya boipobolo, molli le yena a ka fetola boipobolo bjoo goba a tsenya tsebi\u0161o ya gore o nyaka gore taba yeo e theelet\u0161we ka gare ga kgorotsheko.\u201cKa fao taba yeo e tlangwadi\u0161wa go tla go theele-t\u0161wa ka gare ga kgorotsheko,\u201d Peta a fet\u0161a ka go realo.\n vNaa tlhalo ya go phethagat\u0161wa molekane a se gona ke eng?Kgorotsheko e tla phethagat\u0161a  tlhalomolekane yo mongwe a se gona ge e le gore dipilet\u0161o t\u0161a go t\u0161welela pele ga kgorotsheko di filwe molekane gomme yena a se fetole monakong ye e filwego.Le ge go le bjale, o elet\u0161wa go ikgokaganya le molekane wa gago pele ka gobane ka moragonyana a ka leka go beela thoko tlhalo yeo ka gore o na le lebaka leo le kwagalago la gore a se kgone go fetola dipilet\u0161o t\u0161eo ka nako yeo e beilwego.\nKuranta ya Vuk\u2019uzenzele e tlo gati\u0161a diathekele t\u0161e mmalwa t\u0161e di amanago le tlhalo. Di emele ka kgati\u0161ong ye e latelago.\n", "edition": "2020-01-ed1", "language_code": "nso"}
{"title": "Kimontlepopelo ke seemo sa t\u0161hoganyet\u0161o sa bongaka\n", "author": "Allison Cooper\n", "text": "T\u0161e ka moka ke goya ka Ngaka Bushy Mhlari, Mosepedi\u0161imogolwane wa Dipelego t\u0161a Kimontle-popelo le Malwet\u0161i a Basadi kua Bookelong bja Dithuto t\u0161a Bongaka bja Dr George Mukhari, yo a hlalo\u0161it\u0161ego gore kimontlepopelo ga e hwet\u0161agale ka gare ga pha-gwana ya popelo, fao gant\u0161i kimo e bago gona. O bolet\u0161e gore ka setlwae-di, morago ga gore lee le no-nt\u0161hwe ke peu ya monna, yeo gant\u0161i e diragalago ka gare ga megalapopelo, lee leo le nont\u0161hit\u0161wego le se-pela ka gare ga lelapopelo la tsena ka molongwaneng wa popelo fao le kgomarelago ka gare ga popelo gomme lesea la thoma go gola fao. \u201cDitiragalong t\u0161a kimo-ntle popelo, lee leo le nont\u0161hi t\u0161wego le gola dithong t\u0161a mmele t\u0161a ka teng. Godimo ga 98% ya ditiragalo t\u0161e, dikimontlepopelo gant\u0161i di diragala ka gare ga lelapo-pelo. Ditho t\u0161e dingwe t\u0161e go sa tlwaelegago gore lesea le golela go t\u0161ona di akaret\u0161a ka thokwana ga lee, ka gare ga phagwana ya ka godi-ngwana ga popelo, ka tlase ga popelo le mo dit\u0161hikeng t\u0161a ka mathoko ga popelo,\u2019\u2019 a realo Ngaka Mhlari.Ge se se direga, go ka se kgonagale gore leseana leo le nt\u0161hiwe le bu\u0161et\u0161we ko le swanet\u0161ego go golela gona ka gona phedi\u0161o ya kimo ke kgetho e le no\u0161i yeo mosadi a nago le yona. Ngaka Mhlari o bolet\u0161e gore mosadi o nale dikgona-galo t\u0161a godimo t\u0161a kimo-ntlepopelo ge; \n\u2022 a nale malapopelo ao a gobet\u0161ego goba ao a \u0161omago ka tsela ye e sego ya setlwaedi ka lebaka la go fetet\u0161wa ka malwet\u0161i a thobalano goba ka lebaka la go dira set\u0161ari ya malapopelo; \u2022 a ile a itemogela ki-montlepopelo; \u2022 a sa kgone go ka ima; \u2022 a nale balekani ba bant\u0161i ba thobalano; \u2022 a goga mot\u0161oko (se-kerethe).\u201cKimontlepolelo yeo e thubegilego ke seemo se \u0161oro seo se ka t\u0161eago bo-phelo bja mosadi ebile ke yona e hlolago kudu mahu a go amana le dipelego t\u0161a basadi dikgweding t\u0161e tharo t\u0161a go ima. Ditiragalo t\u0161a kimontlepopelo di balelwa fela diperesente t\u0161e pedi set\u0161habeng ka kakaret\u0161o,\u201d a realo Ngaka Mhlari.\nDika t\u0161a kimontlepopeloGoya ka Ngaka Mhlari, dika t\u0161e di iponagat\u0161a pele ga go ima. Ka nako t\u0161e dingwe, di iponagat\u0161a pele ga ge mosa-di a ka lemoga gore o imile. Dika t\u0161a setlwaedi di aka-ret\u0161a; \n\u2022 ditlhabi t\u0161a ka tlasenya-na ga mokhubo, \u2022 go tshelwa ke kgwedi, le \u2022 go t\u0161wa madi sethong sa bosadi.\u201cLe ge go le bjalo, basadi ba bangwe ga ba laet\u0161e dika t\u0161e go fihlela ge lelapopelo le thubega. Ge se se direga, mosadi a ka itemogela dihla-bi t\u0161e \u0161oro ebile ba bangwe ba t\u0161wa madi sethong sa bosadi. Se se latelwa ke modukologo, go theoga ga kgatelelo ya madi, go idiba-la, let\u0161hogo le go hlokagala kudu ge phekolo e diegile,\u2019\u2019 a realo.Gore go phekolwe kimo-ntlepopelo, go swanet\u0161e gore go dirwe diteko t\u0161a madi goba t\u0161a mohlapologo go kgonthi\u0161i\u0161a gore ka nnete-nnete mosadi o mmeleng.\n \u201cKe moka go dirwa diteko t\u0161a go bonega ka met\u0161hene ka teng go kgonthi\u0161i\u0161a ge eba popelo ga e na selo ka gare ga yona le go bonega fao leseana le ka bago le le gona mmeleng wa mosadi,\u201d a realo Ngaka Mhlari.\nPhekolo ya kimontlepopelo\u201cGe kimontlepopelo e \u0161et\u0161e e bonwe, e swanet\u0161e go phekolwa gore e emi\u0161we go golela pele, ka gobane bo-phelo bja mosadi bo ba ko-tsing ge phekolo e diega,\u2019\u2019 a realo Ngaka Mhlari.\u201cSet\u0161ari e sant\u0161e e le kgetho ya mathomo ya phekolo ya kimontlepopelo, le ge go le bjalo, phekolo ya pele ga nako e dumelela kgetho ya phekolo ya bongaka pele ga ge kimontlepopelo e thube-ga,\u201d a tlalelet\u0161a ka go realo ngaka.Ngaka Mhlari o bolet\u0161e gore mosadi o sant\u0161e a ka ima gape le ka morago ga go itemogela kimontlepopelo. Basadi bao ba nago le kgonono ya gore ba nale kimontlepopelo ba swanet\u0161e go bona dingaka, ba ikele maokelong a kgauswi le bona goba dikliniking t\u0161a kgauswi ka bjako ka fao go kgonagalago.", "edition": "2020-02-ed1", "language_code": "nso"}
{"title": "Re aga set\u0161haba seo  se hlokomelago bana\n", "author": "vukuzenzele unnamed\n", "text": "Ka manyami, Enock ga se ngwana a le tee yoo a lobilego bophelo bja gagwe ka mabaka ao a ka bego a thibet\u0161we ge feela nkabe batho ba bagolo ba bile le tlhokomelo le ma ikarabelo. Ke gopola le ngwa na yo mongwe wa mengwaga ye 13, Keamohetswe Shaun Seboko, yoo mat\u0161at\u0161i a se makae a fetilego a kgamilwego ke meetse ka letangwaneng la go ruthela la sekolo sa phoraemari sa Magaliesberg, le bana ba babedi bao ba hlokofet\u0161ego Sekolong sa Phoraemari sa Lekgolo ka Limpopo morago ga ge theraka e se no thula leboto leo le ilego la ba wela. Ke gopola gape le bana ba bangwe ba bant\u0161i, bjalo ka Nathlia Pienaar wa mengwaga ye 6 yoo a ilego a bolawa nakong ya dintwa t\u0161a digo ngwane t\u0161a dinokwane go la Cape Flats. Re gopola gape le mahu a masetlapelo a Michael Komape le Lumka Mkethwa bao bobedi bja bona ba hlo kofet\u0161ego morago ga go wela ka dintlwaneng t\u0161a boithomelo t\u0161a melete. Maphelo ao a go kgaot\u0161wa e sa le a mannyane, mmogo le a ba bangwe ba bant\u0161i, nkabe a se a ba a lobja. Ditiragalo t\u0161e ka moka t\u0161a masetlapelo nkabe di ile t\u0161a thibelwa ge nkabe go bile le magato ao a t\u0161erwego go efo\u0161a bana ba dikotsing. Go a bonagala go nna gore, bjalo ka set\u0161haba, re a palelwa ge go etla baneng. Bana ba bant\u0161i kudu ba ikhwet\u0161a ba le maemong a kotsi, e kaba e le ge ba namet\u0161e seketswana sa maitirelo ka nokeng goba ba tloget\u0161we ba le tee ka mokhukhung moo go tukago lebone la parafene. Ge borakonteraka ba tlogela moo ba epilego go se gwa \u0161irelet\u0161ega, goba mananeokgoparara a sekolo a sa hlokomelwe goba senamelwa sa bana ba sekolo se namedit\u0161e bana ba bant\u0161i go feta tekano, gona maphelo a bana a bewa kotsing. Eup\u0161a go na le go hloka \u0161edi go gont\u0161i le go hloka  tlhokomelo me\u0161omong. Bana ba bant\u0161i ba hlaselwa ke basenyi ba go phaya theto ka kgang, digongwana t\u0161a basenyi le batho ba go gweba ka diokobat\u0161i ka gobane bana ba ba kotsing. Bjalo ka set\u0161haba, re swanet\u0161e go nt\u0161ha mahlo dinameng kudu le go kgatha tema kudu go \u0161irelet\u0161a bana ba rena go basenyi ba le go dikotsi t\u0161e dingwe.Bjalo ka set\u0161haba, re swanet\u0161e go aga setlwaedi sa  maikarabelo. Re hloka gore re be le maika rabelo go rena, go bana ba rena le go batho ba bangwe. Bjalo ka ge re hloka go netefat\u0161a gore bana ba golela tikolo gong yeo e bolokegilego,ye e ba hlokomet\u0161ego le go ba hlohlelet\u0161a, gona ka fao le gona se swanet\u0161e go ikwa re rwele maikarabelo a go \u0161irelet\u0161a le go hlokomela bohle bao re ba tsebago ebile re phedi\u0161anago le bona. Re swanet\u0161e re ikwe re na le maikarabelo a ge re le ditseleng. Le ge re amogela go fokot\u0161ega ga dipalopalo t\u0161a mahu ditseleng mo sehleng se sa maikhut\u0161o, sa go nyami\u0161a kudu ke gore batho ba go feta 1,600 ba hlokofet\u0161e ditseleng t\u0161a gaborena mo nakong ya kgwedi le seripa feela. Go a hlobaet\u0161a gore baotledi ba go feta ba 9,000 ba ile ba sware lwa melato yeo e akaret\u0161ago go otlela ba nwele bjala, go otlela ka lebelo la godimo, go otlela bo\u0161aedi le ka go hloka \u0161edi. Setlwaedi sa maikarabelo se ra gore ka moka ga rena re swanet\u0161e re otlele ka polokego re be re hlomphe le ditokelo t\u0161a basepelakadinao le badiri\u0161i ba bangwe ba tsela. Setlwaedi sa maikarabelo se ra gore botate ba swanet\u0161e go ba gona maphelong a bana ba bona. Basadi ba bant\u0161i kudu ba godi\u0161a bana ba le tee, gomme se gant\u0161i se se fokot\u0161a t\u0161welopele ya bona mmogo le ya bana ba bona. Setlwaedi sa maikarabelo se ra gape gore re swanet\u0161e re be le thobalano yeo e bolokegilego gomme re se ipeye goba ra beya ba bangwe kotsing ya go fetelwa ke HIV . Re se ke ra nwa bjala go feta tekano goba ra \u0161omi\u0161a diokobat\u0161i. Re swanet\u0161e re nyake go phela maphelo ao a itekanet\u0161ego re efoge malwet\u0161i ao a thibelegago gore re phele nako e telele. Setlwaedi sa mohuta woo se swanet\u0161e se amogelwe kudu ke bao ba lego maemong a boetapele le khuet\u0161o set\u0161habeng, e kaba baetapele ba ditumelo goba boradipolotiki, baetapele ba set\u0161o goba batsebalegi. Ka mant\u0161u le ditiro t\u0161a bona, ba swanet\u0161e ba nyake go aga set\u0161haba se sekaone seo ka go sona bohle ba amogelwago ebile ba hlokomelwago. Bahlankedi bao ba kgethi lwego le ba\u0161omedi ba mmu\u0161o ba filwe maikarabelo a go netefat\u0161a polokego le go phela gabotse ga badudi. Ba swanet\u0161e ba netefat\u0161e gore go na le mananeokgoparara ao a lekanego le ao a bolokegilego ka dikolong.Ba swanet\u0161e ba eme ka maoto ge go na le kgaot\u0161o ya kabo ya meetse ka dit\u0161habeng goba ge go begilwe gore mabone a mmileng ga a \u0161ome gabotse. Ba swanet\u0161e ba netefat\u0161e gore melawana ya t\u0161a maphelo le polokego e a phethagat\u0161wa gape le gore molao o a obamelwa. Godimo ga mo\u0161omo wo o dirwago ka magatong a mmu\u0161o ka moka, go phetha gat\u0161a maikarabelo a, ka nako e nngwe re ile ra gapelet\u0161ega go t\u0161ea magato a boima. Go arabela mahu le dikgobalo t\u0161eo di hlot\u0161wego ke ge bana ba wela ka dintlwaneng t\u0161a boithomelo, re tsebagadit\u0161e lesolo la SAFE go akgofi\u0161a kabo ya dintlwana t\u0161a bo ithomelo t\u0161a maleba dikolong ka moka ka nageng. Re romet\u0161e Maole a Boset\u0161haba a Afrika Borwa dikarolong t\u0161e dingwe t\u0161a Cape Town go yo thu\u0161a maphodisa maitekelong a bona a go fokot\u0161a dintwa t\u0161a digongwana. Mo nakong yeo e sa t\u0161wago go feta, mmogo le set\u0161haba, re ile ra tla ka leano la t\u0161hoganet\u0161o go fedi\u0161a  dikgaruru kgahlanong le ba sadi le bana. Le ge go le bjalo, go sa na le t\u0161e nt\u0161i t\u0161eo re hlokago go di dira bjalo ka mmu\u0161o le set\u0161haba. Re bethela matsogo batho le mekgatlo yeo e t\u0161erego ma ikarabelo ge go etla boiteka nelong bja ba bangwe. Go na le batho ba bjalo ka Ralph Bouwers le Mark Nicholson bao ba rulaganyago dipapadi t\u0161a boitapolo\u0161o t\u0161a baswa go la Lavender Hill ka Cape Town gore ba se tlo tsena digongwaneng t\u0161a bosenyi.Go na le bomma, bosesi le barwedi bao ba \u0161omago bjalo ka baithuti bao ba ithao pilego gomme ba \u0161oma le ba Operation Bobbi Bear, e lego mokgatlo wa ka Amanzimtoti ka KwaZulu-Natal woo o fanago ka madulo go bana bao ba tlai\u0161it\u0161wego. Go na le dihlopha t\u0161e nt\u0161i t\u0161a ditumelo t\u0161a go fapafapana bjalo ka Southern African Catholic Bishops\u2019 Conference, bao ke kopanego le bona mo nakong yeo e sa t\u0161wago go feta, bao ba mpodit\u0161ego ka ga mo\u0161omo woo ba o dirago go arabela dihlokwa t\u0161a bao ba itlhokelago, go thekga ma lapa gore a be ao nago le \u0161edi le tlhokomelo kudu, gape le go thu\u0161a baswa go lebagana le ditlhotlo t\u0161eo ba kopanago nat\u0161o. MaAfrika Borwa a a re bont\u0161ha tsela. Ka mehlala ya bona, ba re gopot\u0161a gore go ra go reng go rwala maikarabelo bakeng sa rena le ba bangwe. Naga ye e itemoget\u0161e mase tlapelo a mant\u0161i kudu.Maphelo a mant\u0161i a baswa a lobilwe, bana ba bant\u0161i kudu ba kwe\u0161it\u0161we bohloko le go lebana le kgatelelo ye kgolo ya menagano. Re ka fedi\u0161a masetlapelo a ge ka moka ga rena re ka rwala maikarabelo a go godi\u0161a bana ka motseng wo mokaone kudu wa Afrika Borwa.\n", "edition": "2020-02-ed2", "language_code": "nso"}
{"title": "Dintlha ka botlalo ka  ga ADHD le ADD\n", "author": "Silusapho Nyanda\n", "text": "Ge ngwana yoo a nago Bothata bja go Hloka \u0160edi mo go Tsenelet\u0161ego le go ba le Mafolofolo a go Fetelela (ADHD) goba Bothata bja go Hloka \u0160edi mo go Tsenelet\u0161e-go (ADD)  a ka se alafiwe, gona maemo a a ka ba le dia-be t\u0161a go se loke t\u0161a lebaka le letelele go maphelo a  gagwe. Se ke go ya ka Ngaka Khatija Jhazbhay yo e lego hlogo ya Lekala la Bana le ba Mahla gading bao ba nago le matha ta a menagano bookelong bja Townhill go la Pietermaritzburg, KwaZulu-Natal. O hlalo\u0161it\u0161e gore ge ba le batho ba bagolo, bana ba ba ka ba kotsing ye e oket\u0161egilego ya go angwa ke mathata a mangwe a monagano bjalo ka go tlalelwa le kgatelelo ya monagano, gomme gape ba ka diri\u0161a diokobat\u0161i gampe.ADHD le ADD di ama t\u0161welopele ya bana ya dithuto gomme maitshwaro a bona a ka tena ba bangwe. Bana bao ba ka no se ratwe, ba tsena mathateng gomme ba wela dikotsing gabonolo. \u201cMaemo a ngwana yo mo ngwe le yo mongwe a swana a nno\u0161i ebile a a itlela, ka fao go bohlokwa go dira tekolo ya t\u0161a kalafo yeo e tsenelet\u0161ego gore o kgone go lemoga mabaka a mangwe ao a ka bego a ama go gola ga bona, gape le bokgoni bjo bo ka agwago go ba thu\u0161a gore ba fihlelele bokgoni bjoo bo tlet\u0161ego,\u201d gwa realo Ngaka Jhazbhay. O hlalo\u0161it\u0161e gore ADHD le ADD ke mathata a kgolo ya monagano ao a tli\u0161ago mathata a maitshwaro a bjalo ka go hloka \u0161edi.Se se bonala ka mokgwa wa:\n\u2022 go dira dipho\u0161o ka lebaka la go hloka \u0161edi\u2022 go se fet\u0161e me\u0161ongwana\u2022 go lahlegelwa ke dilo\u2022 go gakant\u0161hwa le go lebala gabonolo Mehlala ya go ba le mafolo folo a go fetelela goba go se kgone go gopodi\u0161i\u0161a pele ga go dira dilo e akaret\u0161a:\n\u2022 go se dule felo gotee\u2022 go bethabethant\u0161ha diatla goba maoto\u2022 go nyokanyoka setulong\u2022 go fa dikarabo ntle le go di gopodi\u0161i\u0161a pele le go emelela ge a swanet\u0161e a dule fase.\n\u201cDika t\u0161e di bonagala ma felong a mabedi goba go feta \u2013 ka gae, sekolong, ge a na le bagwera goba ba meloko goba ge ba dira me\u0161ongwana ye mengwe \u2013 gomme t\u0161eo di \u0161iti\u0161a ditiro t\u0161a set\u0161habeng, t\u0161a mo\u0161omong goba t\u0161a sekolong.Dika t\u0161e di mpefet\u0161ego t\u0161eo  di bonalago pele ga mengwaga ye 12 gomme di swanet\u0161e di bonale bonyane dikgwedi t\u0161e tshela. Baruti\u0161i ba kgona go lemoga mathata a maitshwaro gomme ba ka romela ngwana go yo dirwa tekolo ya t\u0161a kalafo. Go na le dikgetho t\u0161a mehutahuta t\u0161eo di ka hlokomelwago.  vGo hwet\u0161a tshedimo\u0161o ka ga ADHD le ADD, let\u0161et\u0161a Mogala wa Tshedimo\u0161o ka ga Maphelo a Menagano go 0800 567 567, Mogala wa thu\u0161o wa ADHD go 0800 55 44 33 goba ba Mokgatlo wa Kgatelelo ya Menagano le go Tlalelwa wa Afrika Borwa (SADAG) go 0800 456 789. O ka etela gape le ngaka ya gago goba lefelo la geno la t\u0161a maphelo.\n ", "edition": "2020-02-ed2", "language_code": "nso"}
{"title": "Go gotelet\u0161wa le go  timelwa mohlagase \n", "author": "Silusapho Nyanda\n", "text": "Molaodi wa Mot\u0161waoswere wa Sete\u0161e sa Mohlagase sa Eskom sa Matimba, Obakeng Mabotja, o bolet\u0161e gore go hlokega ga mohlagase wo o lekanego ka Afrika Borwa go ama maphelo a batho ka gobane mediro ya ka mehla e ka se kgo nege nakong ya go kgaot\u0161wa ga mohlagase. Seti\u0161i sa Mohlagase sa Matimba se ka Lephalale, Limpopo. Mabotja o hlalo\u0161it\u0161e gore go kgaot\u0161wa ga mohlagase go di-ragala ge Eskom e palelwa ke go t\u0161welet\u0161a mohlagase woo o lekanego go fihlelela tlhoko ya ka nageng. Ka fao go bohlokwa, a realo, gore maAfrika Borwa ka moka ba tsenye letsogo mo go seket\u0161eng mohlagase. Maele go t\u0161wa go Eskom ma-bapi le go seket\u0161a mohlagase:\n\u2022 Tima mabone ge o et\u0161wa ka phapo\u0161ing\u2022 \u0160omi\u0161a ditlelupu t\u0161a LED\u2022 Tima didiri\u0161wa ge o sa di \u0161omi\u0161i\u2022 \u0160omi\u0161a lepai la themale go ape\u0161a kisara ya gago.Go na le mabaka a mmalwa ao a ka \u0161iti\u0161agot\u0161welet\u0161o ya mohlagase, go akaret\u0161wa go loki\u0161a, go kgaot\u0161wa ga mohla-gase fao go sego gwa letelwa le, e lego se bohlokwa, maemo a boso. Mabotja o bolet\u0161e gore pholante ya gabo, kudukudu, e angwa ke maemo a godimo a  dithempheret\u0161hara. \u201cMo mat\u0161at\u0161ing a go fi\u0161a kudu sete\u0161e se palelwa ke go t\u0161welet\u0161a mohlagase o mont\u0161i ka fao se kgonago ka gona,\u201d a realo. Sete\u0161e sa Mohlagase sa Ma-timba se \u0161omi\u0161a malahla go t\u0161welet\u0161a mohlagase, gomme se hlamilwe gore se t\u0161welet\u0161e mohlagase wa Dimekawate t\u0161e 3990.\u201cMohlagase o phatlalat\u0161wa ke seti\u0161e se sennyane sa phatlalat\u0161o ya mohlagase. O sepela ka megala ya dibolthet\u0161e t\u0161a godimo t\u0161a mohlagase gomme wa fetela ditheransefomeng go fokot\u0161a bolthet\u0161e. Ke moka mohlagase o romelwa kabong ya mohlagase ya boset\u0161haba.\u201dMalahla a sete\u0161e se sa mo-hlagase a t\u0161wa moepong wa Exxaro wa Grootegeluk. Wona a sepet\u0161wa ka mokgwa wa lepanta go ya ka di\u0161egong le dibong t\u0161a Matimba pele ga ge a i\u0161wa ka t\u0161hilong go yo \u0161ilwa le go feto\u0161et\u0161wa go ba mohlagase, gwa realo Mabotja.\n\n\n  \n", "edition": "2020-02-ed2", "language_code": "nso"}
{"title": "BMW e tsenela lesolo la go ba kgahlanong le GB\n", "author": "vukuzenzele unnamed\n", "text": "Dikoloi di amoget\u0161we ke Mo-presidente Cyril Ramaphosa le Mokhanseliri wa Jeremane Angela Merkel. Di filwe Mokgatlo wa Tiri\u0161anommogo ya Dikgwebo t\u0161a Afrika Borwa go Merero ya Maphelo le ya Phamokate (SABCOHA) go laolwa legatong la Komiti ya Tlhahlo ya Nakwana ya makala a mant\u0161i ka ga dikgaruru t\u0161eo di ikadilego ka bong le dipolao t\u0161a basadi (GBVF).Kabelo ya sehlopha sa difa-tanaga e bont\u0161ha tiri\u0161ano ye e golago gare ga mmu\u0161o le mekgatlo ya set\u0161haba, yeo e akaret\u0161ago lekala la kgwebo le badiri\u0161ani ba lefase, mo twant\u0161hong ya GBVF.Lenaneo le ke karolo ya Sekhwama sa Phetogo sa In-tasteri ya Dikoloi (ye e ka bago  R6 bilione), yeo e hlomilwego go fetola mohlwaela wa me\u0161ongwana ya dikoloi gomme ya kgont\u0161ha go kga-tha tema mo lekaleng ke dihlopha t\u0161eo peleng le kgale di bego di hlokomologilwe, go akaret\u0161a basadi, bafsa le batho bao ba phelago ka bogolofadi.Ge a bolela mo moletlong wa kabo ya dikoloi, woo o bego o swaret\u0161we lefelong la t\u0161welet\u0161o la BMW Group ka Rosslyn, Tshwane kgauswanyane, Mopresidente Ramaphosa o bolet\u0161e gore dikoli di tla thu\u0161a go pholo\u0161a maphelo. O lebo-gile BMW go ba khamphani ya mathomo go aba dikoloi, gomme a hlohlelet\u0161a le ba bangwe go dira seo.\u201cTiragalo ye, ya go laet\u0161a tiri\u0161anommogo ye botse e romela molaet\u0161a wo mobotse kudu gape wa go kwagala wa gore re rata ge dikhamphani t\u0161e dingwe t\u0161e dint\u0161i le t\u0161ona di ka inopela go t\u0161wa go ye gomme le t\u0161ona di thu\u0161ane.\u201cGo ba gona ga BMW ka Afrika Borwa go bont\u0161ha maemo a nako ye telele le dikopano t\u0161a  ekonomi ye maatla gare ga naga ya Jeremane le ya  Afrika Borwa,\u201d gwa realo Mopresidente Ramaphosa.Leano la karabelo ya t\u0161hoganet\u0161o go \u0161ogana le GBVMmu\u0161o o dut\u0161e o phethagat\u0161a leano la karabelo la t\u0161hoganet\u0161o go \u0161ogana le GBVF.Leano le le Beakant\u0161wego la Set\u0161haba ka GBVF, leo le akaret\u0161ago mohlwaela wa ditshepedi\u0161o go \u0161ogana le GBVF, le lona le dirilwe.\u201cLeano le nepi\u0161a go matla-fat\u0161a maitapi\u0161o a thibelo, le go kgonthi\u0161a t\u0161hirelet\u0161o le toka go basadi le bana ba naga ya rena. Leano le kgoma gape matlafat\u0161o ya ekonomi, e lego karolo yeo e lego bohlokwa kudu, gomme rena bjalo ka mmu\u0161o, re tla be re nepi\u0161it\u0161e go yona,\u201d gwa realo Mopresidente Ramaphosa.Hlogo ya Sehlopha sa T\u0161welet\u0161o le modulasetulo wa BMW South Africa, Ngaka Mi-lan Nedeljkovic, o re palomoka ya batho ba 4 000 ka Afrika Borwa ba thwet\u0161we thwii mo BMW Group, go akaret\u0161a ba-laodi ba bane go ba bahlano e le ba gae.Go tlalelet\u0161a se, Nedeljkovic re go thwet\u0161we batho ba go feta 40 000 e sego thwii go \u0161omi\u0161wa ditirelong t\u0161a khamphani  ye ka Afrika Borwa.\u201cAkademi ya rena ya matho-mo ya tlhahlo ka BMW South Africa e but\u0161e mabati a yona ka 1978 gomme go tloga nakong yona yeo, batho ba go feta  2 000 ba tsenet\u0161e hlahlo le BMW gomme ba hwet\u0161a me\u0161omo mo BMW.\u201cMengwaga ye meraro ya go feta, khamphani e but\u0161e akademi ya tlhahlo go godi\u0161a tlhahlo ya sethekniki go legato le lefsa,\u201d gwa realo Nedeljk-ovic.O bolet\u0161e gore kgopolo ya khamphani e gatelela gore thuto ke senotlelo sa katlego, le go ithuta ga nako ye telele ka BMW Group ke karolo ya katlego yeo.\u201cKa 2025, re tla thekga bana ba milione o tee le bafsa le-faseng ka bophara ka mananeo a thuto ao a lebant\u0161wego, go nepi\u0161a mananeo a bokgoni. \n", "edition": "2020-03-ed1", "language_code": "nso"}
{"title": "Beakanya dit\u0161helete t\u0161a gago ka bohlale  \n", "author": "Ngaka Rufaro Mucheka\n", "text": "Maemo a ekonomi a 2020 a bonala a tlo ba boima le go feta a 2019, ka gona go bohlokwa gore o be le tebelelo ye e nepi\u0161a-go ka fao o \u0161omi\u0161ago ka gona t\u0161helete ya gago.Go fihlelela boikemo bja dit\u0161helete ke nepo ya go kgahli\u0161a, eup\u0161a ga se batho ba bant\u0161i bao ba tsebago moo ba swanet\u0161ego go thoma gona.Go ba le mekgwa ya dit\u0161helete ye mebotse ye mmalwa go tla go thu\u0161a go ipeakanya gabotse gore o be le ngwaga wo mofsa wa katlego. Go kgonthi\u0161a gore o fihlelela dinepo t\u0161a dit\u0161helete, o ka phethagat\u0161a dinepo t\u0161a SMART t\u0161a bokamoso bjo bo bolokegi-lego bja dit\u0161helete. Se se ra go beakanya dinepo t\u0161eo di:\n\u2022 It\u0161ego \u2022 Elegago \u2022 Fihlelelwago \u2022 Lego maleba\u2022 Elago ka nako.\nGo tlalelet\u0161a, go bohlokwa gore o beakanye ka tlhoko.Dikelet\u0161o ke t\u0161e go go thu\u0161a:Bea dinepo t\u0161a dit\u0161helete  Lebelela taolo ya gago ya dit\u0161hele ya 2019 gomme o beye dinepo t\u0161e difsa t\u0161a 2020.\nLefa dikoloto t\u0161a gago ka moka \u2013 Bea t\u0161helete ye nngwe le ye nngwe  ya tlalelet\u0161o le diponase le koket\u0161o ya mogolo gore o fedi\u0161e dikoloto, ka ge go lefa dikoloto ka pela go tla go bolokela t\u0161helete ye nt\u0161hi ya tswalo.Fetola tekanyet\u0161o ge e hlokega  \u2013 Ge o lati\u0161i\u0161a mekgwa ya gago ya go \u0161omi\u0161a t\u0161helete, dira diphetogo t\u0161eo di hlokegago go tekanyet\u0161o ya gago, oket\u0161a dipolokelo t\u0161a gago gomme o fokot\u0161e go \u0161omi\u0161a t\u0161helete ya gago. Ge o amogela koket\u0161o ya mogolo, i\u0161a ye nngwe go dipolokelo t\u0161a gago go na le go oket\u0161a t\u0161helete ye e lefago ka fao o phelago ka gona.\nSekaseka dipholisi t\u0161a gago t\u0161a  in\u0161orense \u2013 Lekola in\u0161orense ya bophelo bja gago, ya maphelo, ya bogolofadi goba ya nakwa-na go kgonthi\u0161a gore ditefo le ditefello t\u0161a gona di sepelelana le dinyakwa t\u0161a gago.Bolela ka tokologo le molekane wa gago ka dit\u0161helete \u2013 go na le mokgwa wa gore balekane ba khuti\u0161et\u0161ane ditaba t\u0161a dit\u0161helete.Ebang le dikopano t\u0161a  kgwedi le kgwedi go bolela ka ditekanyet\u0161o, dinepo t\u0161a gago t\u0161a dit\u0161helete le seo bobedi le se nyakago ka moso. T\u0161ea nako go aga pono yeo e abelanago ya seo le nyakago bokamoso bja lena mmogo bo eba ka gona.\nFokot\u0161a tekanyet\u0161o ya gago ya boithabi\u0161o \u2013 Hwet\u0161a me\u0161ongwana ya go se lefelwe, go swana le diphaka, makgobapuku le dilo t\u0161eo o ka di dirago mo set\u0161habeng sa geno. Go na le ditsela t\u0161e dint\u0161i t\u0161a go ithabi\u0161a ntle le go \u0161omi\u0161a t\u0161helete.Dikelet\u0161o t\u0161a go dira gore o swarelele peakanyo ya gago Go swarelela peakanyo ya gago ya dit\u0161helete ga go dule go le bonolo, eup\u0161a go nepile gore:\n\u2022 Nako le nako lekola di-akhaonthe t\u0161a gago t\u0161a panka \u2013 lekola t\u0161homi\u0161o ya gago ya t\u0161helete.\u2022 Itoki\u0161et\u0161e dititelego.\u2022 Efoga dikoloto t\u0161eo o se a di beakanyet\u0161ago.\u2022 Reka ka bohlale. Ipot\u0161i\u0161e. Naa se ke tloga ke se hloka? Naa se ke karolo ya peakanyo ya ka ya dit\u0161helete?\u2022 Kopana le moelet\u0161i wa dit\u0161helete ge o sa tsebe gore o thoma kae.\nNgaka Rufaro Mucheka (PhD) ke Moakanyi wa Dit\u0161helete yo a Dumelet\u0161wego le Hlogo ya Peakanyo ya Maano ya Rest of Africa mo go Nedbank Financial Planning.\n", "edition": "2020-03-ed1", "language_code": "nso"}
{"title": "Bafsa ke bokamoso bja naga ya rena\n", "author": "vukuzenzele unnamed\n", "text": "Ga go na yo a ganet\u0161ago gore bafsa ke batho ba bohlokwa ka sebopegong le motheong wa naga ya rena.Go fapana kudu le kgopolo ya gore ba itebet\u0161e, ga ba na le kgahlego go dipolotiki goba ba itirela ba nno\u0161i,  dinyaki\u0161i\u0161o t\u0161a ka nageng le t\u0161a bodit\u0161habat\u0161haba di tii\u0161et\u0161a kgafet\u0161akgafet\u0161a gore bafsa lefaseng ka bophara ka mehla ba na le maikutlo a makaone ka ga bokamoso bja bona.Go ya ka dikutollo t\u0161a di kgetho t\u0161a Ipsos Pulse of the People t\u0161eo di lokollot\u0161wego ka Pherekgong, 61% ya maAfrika Borwa ba mengwaga ye 15 go fihla go ye 17 ba ikwa ba na le kholofelo ka ga ngwaga wa 2020.Ga ke na pelaelo ya gore a ke maikutlo ao a lego a bafsa ka kakaret\u0161o le kudukudu maikutlo ao a t\u0161weledit\u0161wego ge ngwagakete o fihla bao mo lebakeng le ba thomago bophelo bja bona bja batho ba bagolo, bao bafsa ba ba bit\u0161ago ma2000.Ke barwa le barwedi bao ba belegwego ka morago ga temokra si. Le ge e le gore ga ba na ma itemogelo a thwii a dit\u0161hohlo t\u0161a kgethologanyo, ba t\u0161wela pele go phela ka ma\u0161aledi a yona a tlhokego ya tekatekano ya me rafe, tlhokego ya toka go kabo ya naga le bohloki. Bafsa ba ba na le boitshepo, boikemo ebile ba phadima ka maikemi\u0161et\u0161o.Ba tseba ditokelo t\u0161a bona ebile ga ba t\u0161habe go di nyaka. Bafsa ba naga ya rena ba emet\u0161e mafolofolo, kholofelo, boipshino, bokgoni, bokamoso le tokologo.Ke badudi ba go \u0161omi\u0161a tit\u0161ithale bao ba \u0161omi\u0161ago theknolot\u0161i ya sebjalebjale ebile ba lebelet\u0161e go tsena ka me\u0161omong yeo e bego e se gona ka nakong ya ge ba le batswadi.Nakonyana pele ga Polelo ya Maemo a Set\u0161haba (SoNA) ke bile le monyetla wa go  boledi\u0161ana le sehlopha sa bafsa ba mafolofolo ka poledi\u0161anong ya mabapi le meloko ya mehutahuta yeo e bego e bidit\u0161we ke Setheo sa Boset\u0161haba sa  Tlhabollo ya Bafsa (NYDA). Re boledi\u0161ane ka ga merero yeo e lego ye bohlokwa kudu go bafsa le go lekodi\u0161i\u0161a mekgwa yeo ka yona re ka tsepanyago seemo le ditiro t\u0161a rena.Bjalo ka ge e le setlwaedi,  phihlelelo go me\u0161omo le go dibaka ebile seo re boledi\u0161anego ka sona. Go bafsa ba  1.2 milione bao ba tsenago me\u0161omong ngwaga o mo ngwe le o mongwe, ke palo ye e nyakilego go ba pedi-tharong ye e \u0161et\u0161ego e sa \u0161ome goba e sa ithute.Bafsa bao ba bego ba le ka mo dipoledi\u0161anong t\u0161e ba amoget\u0161e taba ya gore tlhokego ya me\u0161omo e hwet\u0161a \u0161edi maemong a godimodimo a mmu\u0161o. Eup\u0161a maikutlo a bona a be a swana: ba be ba ikemi\u0161et\u0161e ebile ba kgona go tsenya letsogo go ekonomi ka mekgwa ye e fapafapanego, go akaret\u0161wa bjalo ka bahlomi ba dikgwebo, eup\u0161a mollwane wa tatelano le tlhokego ya thu\u0161o ya dit\u0161helete e ba thibela go dira seo. Ka ge Bright Hlongwane go t\u0161wa go mokgatlo wa Youth in Business South Africa a mpo-dit\u0161e, go swanet\u0161e go ba le thu\u0161o ye nngwe ya dit\u0161helete yeo e fiwago bafsa bao ba hlomago dikgwebo. Ba nyaka go bona mehutahuta ya dihlongwa t\u0161a dit\u0161helete, dihlongwa t\u0161a dit\u0161helete t\u0161eo di hlabolla-go, babeelet\u0161i bao ba thekgago dikgwebopotlana, difeme t\u0161a diekhwiti t\u0161a phraebete gammogo le dipanka t\u0161a kgwebo t\u0161eo di fanago ka sekoloto ebile di iteka lesego ka go thekga bafsa bao ba lego bahlomi ba dikgwebo.Gore naga ya rena e atlege le go t\u0161welela re swanet\u0161e go dira ka fao re ka kgonago ka gona go netefat\u0161a gore bafsa ba kgona go kgatha tema ka ekonoming ya rena ka mokgwa wo o nago le mohola, e ka ba ka mo\u0161o-mong wo e sego wa semmu\u0161o goba ka go itlhomela me\u0161omo. Ka fao ke bone go le maswanedi gore nka \u0161omi\u0161a seba-ka se go tsebagat\u0161a semmu\u0161o Tsenogare ya Mopresidente ya Tlhomo ya Me\u0161omo ya Bafsa, e lego nepo le leano la boset\u0161haba la togamaano leo le beago ditiro t\u0161eo di tlago pele ka nepo ya go rarolla tlhokego ya me\u0161omo go bafsa.Se se akaret\u0161a netweke ya taolo ya tiro ya ka moso yeo e nyalant\u0161hago bao ba nyakago me\u0161omo le dibaka t\u0161a me\u0161omo.Se se tla kgont\u0161ha bafsa go kgona go fihlelela dibaka t\u0161a me\u0161omo ka ge ba bangwe ba bona ba hloka dinetweke t\u0161eo di dirago gore go be bonolo go fihlelela dibaka ka fao go kgonagalago. Dithutwana t\u0161e kopana t\u0161a tsebo ye e kgethegilego ka ga mabokgoni ao ba\u0161omi ba a nyakago bjale di tla rulaganywa. Se se akaret\u0161a go rarolla bothata bja tlhokego ya nyale-lano gareng ga mananeo a bjale a thuto, a tlhahlo le a tlhabollo le dinyakwa t\u0161a ekonomi. Re amogela mo\u0161omo wo o \u0161et\u0161ego o dirwa ka mo lefapheng le,wa go swana le lenaneo leo le \u0161et\u0161ego le phethagat\u0161wa mo lebakeng le ka dikgoro t\u0161a Temo, Peakanyoleswa ya Naga le Tlhabollo ya Dinagamagae le la Pu\u0161o ya Tiri\u0161ano le Merero ya Set\u0161o go hlahla bafsa bao e lego ba 1 000 ka Foreisetata ka mabokgoni a temo le a mangwe. Bafsa ba bant\u0161i ba nyaka go thoma dikgwebo t\u0161a bona. Ba hloka mabokgoni a t\u0161a sethekniki ao a ka ba thu\u0161ago go ithomela dikgwebo t\u0161a bona.Tsenogare ye e tla thekga kgo-lo ya bafsa bao ba hlomago dikgwebo. Bohlomi bja dikgwebo ke seo re nago le bonnnete ka ga bjona ebile ga se tharollo, eup\u0161a ke a tshepa gore ke mokgwa wo o \u0161omago gabotse wo re nago le bohlatse ka ga ona bja go laet\u0161a boit\u0161hupo, maikutlo a go wela go gongwe, le kholofelo go bokamoso bja bafsa. Lenaneo la Tirelo ya Bafsa la Mopresidente le fa bafsa diba-ka t\u0161a go thu\u0161a dit\u0161haba t\u0161a bona. Lesolo le le hlamet\u0161we go phethagat\u0161a phetogo le go dira seabe sekaleng, go fapana le mananeo ao a arogant\u0161wego ao a bilego le seabe se senyane. Ke tsebi\u0161it\u0161e ka go SoNA gore re tla beela thoko 1% ya ditekanyet\u0161o t\u0161a boset\u0161haba gore e tle e \u0161ome ka go lesolo la go thwala bafsa me\u0161omong.Mananeo le diprot\u0161eke t\u0161e mmalwa di hlamet\u0161we go rarolla tlhohlo ye ya boset\u0161haba. Bafsa ba naga ya rena ba bona naga ye bjalo ka yeo e nago le dibaka le tshepi\u0161o, go dut\u0161e go na le mapheko ao ba kopanago le ona. Bekeng ye e fetilego fela ke kopane le bafsa ba mmalwa ba Afrika Borwa bao ba ntirago gore ke ikgant\u0161he ka ga ka fao re t\u0161wago kgole ka gona le seo re se fihlelet\u0161ego.Go na le bafsa bao ba ralo kago dipapadi ba go swana le mofsa yo a nago le talente Sim \u2018Tiger\u2019 Tshabalala yo a hwet\u0161ago difoka t\u0161a bodit\u0161habat\u0161haba t\u0161a kolofo a na le mengwaga ye seswai. O maemong a bo\u0161upa lefaseng ka go sehlopha sa dithaka t\u0161a gagwe gomme o thopile thonamente ya Bana ya kolofo ya ka US gabedi. Moya wa ka o ile wa ya godimo ge moithuti wa Kreiti ya 11 Sinoyolo Qumba go t\u0161wa ka Orange Farm a nngwalela lengwalo ka ga seo se swanet\u0161ego go ba ka go SoNA mo ngwageng wo.Botsebotse e bile karolo ya sehlopha sa rena sa go ngwala dipolelo ka tshepedi\u0161ong ya ge ba sa se thoma. Go na le bao ba \u0161omago ka mafolofolo ba go swana le Ayakha Melithafa go t\u0161wa ka Eerste Rivier ka Kapa Bodikela, yo a tsenet\u0161ego Seboka sa t\u0161a Ekonomi sa Lefase ka Davos go ipilet\u0161a go baetapele ba lefase go thekga toka ya tlelaemete ba sa tekateke. Ke ile ka makala kudu ge ke kopana le Michelle Nkamankeng, yo a nago le mengwaga ye 11, yo e lego mongwadi yo monnyane kudu go bangwadi ka moka ka Afrika gomme o beilwe gareng ga bangwadi ba maemo a go dimo ba lesome bao ba lego ba bannyane kudu lefaseng. Yo ke mongwadi yo o ngwadilego dipuku t\u0161e \u0161upa gomme o ngwadile puku ya gagwe ya mathomo a na le mengwaga ye tshela. Ka ge Moprofesara Jonathan Jansen a bolet\u0161e: \u201cO na le boitshepo, o kgona go bolela, o na le tsebo ebile o na le mafolofolo.\u201dKe bafsa ba bao ba tlogago e le motheo wo o tiilego wa bokamoso bja naga ya rena bao ba re gopot\u0161ago gore tokologo ya rena e hwedit\u0161we ka go ikuna t\u0161e nt\u0161i ga bafsa ba bant\u0161i ba basadi le banna bao ba bego ba ikemi\u0161edit\u0161e gore ga se bona fela, eup\u0161a bao ba tlago ka morago ga bona, ba swanet\u0161e go phela ka seet\u0161eng sa tokologo.Re swanet\u0161e go t\u0161wela pele go \u0161oma mmogo bjalo ka mmu\u0161o, kgwebo, ba\u0161omi le set\u0161haba sa badudi go netefat\u0161a gore morwalo wa tlhoke go ya me\u0161omo ga o t\u0161wele pele go nyami\u0161a bafsa ba rena, go senya meboya ya bona le go baka gore ba hloke kholofelo.Ke na le kholofelo ya gore ditiro t\u0161eo re bolet\u0161ego ka ga t\u0161ona ka go SoNA di tla emela seemo se sefsa go tlhabollo ya bafsa.Ka ge Frantz Fanon a bolet\u0161e, go t\u0161wa go moloko o mo ngwe le o mongwe go utolla maikemi\u0161et\u0161o a ona. Moloko wo o utollot\u0161e maikemi\u0161et\u0161o a ona. Bjale go t\u0161wa go rena go o thekga gore ba o phethagat\u0161e.Ke taba ye e tsebagalago gore go palelwa ga set\u0161haba go hlokomela ka katlego le go maatlafat\u0161a bokgoni bja bafsa ba sona go tli\u0161a seemo sa go se kgahli\u0161e go bokamoso bja naga yeo.", "edition": "2020-03-ed1", "language_code": "nso"}
{"title": "A re \u0161omeng mmogo go loki\u0161a maemo a dit\u0161helete t\u0161a rena\n", "author": "vukuzenzele unnamed\n", "text": " Dipalopalo di dira gore go be molaleng gore ka ntle le ge re ka dira se sengwe mo lebakeng le go feto\u0161a dilo, go tla ba boi ma mo nakong ye e tlago.\n Ge re bea se gabonolo, re \u0161omi\u0161a t\u0161helete ye nt\u0161i kudu go feta yeo re e hwet\u0161ago.\n Ka lebaka la se, re adima t\u0161helete kgafet\u0161akgafet\u0161a, gomme tshenyegelo ya go lefa sekoloto seo e a hlatloga.\nGabotse, ditshenyegelo t\u0161a go lefa sekoloto mo lebakeng le ke lekala leo le golago ka lebelo kudu la tshenyegelo. Re \u0161omi\u0161a t\u0161helete ye nt\u0161i kudu re lefa dikoloto go feta yeo re e \u0161omi\u0161ago go t\u0161a maphelo; ke fela thuto le tlhabollo ya leago t\u0161eo di hwet\u0161ago t\u0161helete ye nt\u0161i.\n Maemo a a kotsi ebile ga a kgone go t\u0161wet\u0161wa pele go ya go ile.\n Re swanet\u0161e go dira dipheto go t\u0161e kgolo ebile re swanet\u0161e go di dira gona bjale.\n Go na le mabaka a mmalwa ao a dirilego gore re ikhwet\u0161e re le maemong a mo lebakeng le. Ekonomi ya rena ga se ya gola kudu mo mengwageng ye lesome ye e fetilego, kudu ka lebaka la mathata a dit\u0161helete lefaseng ka bophara ka ngwa ga wa 2008 le go phuhlama ga nyakego ya diminerale t\u0161eo re di romelago dinageng t\u0161a ka ntle. Ka lebaka la se, kgoboket\u0161o ya mot\u0161helo e ile ya fokola gomme re ile ra swanelwa ke go adima t\u0161helete ye nt\u0161i gore re kgone go t\u0161wet\u0161a pele t\u0161homi\u0161o ya t\u0161helete go  tlhabollo, go mananeokgopa rara le go meputso. Mola ka go le lengwe, go gogwa ga mmu\u0161o ka nko le bomenet\u0161a di amile pu\u0161o gampe, ga mmogo le go ama go \u0161oma gabotse ga phe thagat\u0161o ya me\u0161omo le seemo se sekaone sa dit\u0161helete go ya go ile ka dihlongweng t\u0161a set\u0161haba t\u0161e mmalwa, go aka ret\u0161wa le ka dikgwebong t\u0161a mmu\u0161o (di-SOE).\n Maitapi\u0161o a go tso\u0161olo\u0161a ekonomi le go aga leswa di hlongwa mo mengwageng ye mebedi ye e fetilego bjale a nyefi\u0161it\u0161we ke mathata a mo hlagase, gomme se sa t\u0161wela pele go \u0161iti\u0161a kgolo ya ekonomi le go bea morwalo wa tlalelet\u0161o go dit\u0161helete t\u0161a set\u0161haba.\nKa fao dilo t\u0161eo re di beilego pele ka mo ditekanyet\u0161ong t\u0161e ke go bu\u0161et\u0161a ekonomi tseleng ya kgolo, go fokot\u0161a t\u0161homi\u0161o ya t\u0161helete ya set\u0161haba le go bu\u0161et\u0161a sekeng sekoloto sa rena.\n Ditekanyet\u0161o ke karolo ye bohlokwa ya lesolo la rena la go tli\u0161a kgolo ye e akaret\u0161ago bohle, tlhomo ya me\u0161omo, peelet\u0161o le mmu\u0161o wo o nago le bokgoni.\nRe t\u0161ere sephetho re na le maikemi\u0161et\u0161o a go se tli\u0161e mokgwa wa seemo sa ekonomi seo se lego se boima. Mokgwa woo o ka be o dirile gore go be le diphokot\u0161o t\u0161e kgolo t\u0161a t\u0161homi\u0161o ya t\u0161helete go ditirelo t\u0161a leago t\u0161eo bahloki ba di tshepilego. Nkabe o ile wa akaret\u0161a go fokot\u0161wa ga meputso ya ba\u0161omi ba mmu\u0161o kudu, bogolo bja tirelo ya mmu\u0161o, go fokot\u0161a diponase le diphen\u0161ene, go hlatlo\u0161a met\u0161helo le go reki\u0161a dithoto t\u0161a mmu\u0161o t\u0161e bohlokwa.\n Ditekanyet\u0161o t\u0161a go fokot\u0161a sekoloto sa mmu\u0161o nkabe di \u0161it\u0161it\u0161e dikgonagalo t\u0161a kgolo ya ekonomi ya rena go t\u0161wela pele le go fokodi\u0161a bokgoni bja mmu\u0161o bja go hlohlelet\u0161a go kgatha tema ka ekonoming le go fihlelela dinyakwa t\u0161a batho. Sebakeng seo re hlagi\u0161it\u0161e ditekanyet\u0161o t\u0161eo di nago le mehutahuta ya magato ao a le kanedit\u0161wego le ao a t\u0161erwego ka tlhokomelo kudu ka nepo ya go laola t\u0161homi\u0161o ya dit\u0161he lete, ya go oket\u0161a letseno le go hlohlelet\u0161a kgolo ya ekonomi.\n Mo mengwageng ye e tlago ye meraro, re emet\u0161e go fihle lela poloko ya t\u0161helete ye e ka bago R261 pilione ka go fokot\u0161a ditekanyet\u0161o t\u0161a dikgoro t\u0161e mmalwa le go fokot\u0161a kelo yeo tefo ya meputso ya ba\u0161omi ba mmu\u0161o e golago ka yona. Ka go le lengwe, le ge go le bjale, re tla swanela ke go \u0161omi\u0161a t\u0161helete ye nt\u0161i gore re thekge go beakanya leswa ga di-SOE t\u0161a go swana le Eskom le Tirelo ya Difofane ya Afrika Borwa (SAA). Ka lebaka la se, re emet\u0161e gore go be le phokot\u0161o ka botlalo ya R156 pilione ka go t\u0161homi\u0161o ya t\u0161helete ye e hlokago tswala mo lebakeng la magareng.\n Se se tla thu\u0161a go fokot\u0161a se koloto le go fokot\u0161a dinyakwa t\u0161a rena t\u0161a go adima t\u0161helete.\n Karolo ye kgolo ya t\u0161helete ye re e bolokago e tla t\u0161wa go phokot\u0161o ya kelo yeo tefelo ya meputso e golago ka yona.\nSe se tla nyaka gore go be le dipoledi\u0161ano t\u0161eo di nago le nepi\u0161o gareng ga badiri\u0161ani ba rena ba set\u0161habeng, eup\u0161a kudukudu le mekgatlo ya ba\u0161omi ba mmu\u0161o. Ditheri\u0161ano t\u0161e di swanet\u0161e go sepet\u0161wa ka moya wa go nyaka ditharollo.\nKe hlohlelet\u0161wa ke go nyaka ga bakgathatema ka moka go tsenela ditheri\u0161ano t\u0161e di tsene let\u0161ego t\u0161eo di ikemi\u0161edit\u0161ego go hwet\u0161a tharollo.\n Maikemi\u0161et\u0161o a rena ga se go fokot\u0161a bogolo bja tirelo ya mmu\u0161o, eup\u0161a ke go lekodi\u0161i\u0161a lebelo leo tefelo ya meputso e golago ka lona. Meputso ya ba\u0161omi ba mmu\u0161o ka kakaret\u0161o e oket\u0161egile ka kelo ya godimo go feta infolei\u0161ene mo me ngwageng ye ment\u0161i, gomme re swanet\u0161e go loki\u0161a se ge e le gore re tlo dira gore dit\u0161he lete t\u0161 a mmu\u0161o di be ka fase ga taolo. Se gape se ama le taolo t\u0161a dit\u0161helete t\u0161a batho, fao e lego gore ge selo seo t\u0161helete e \u0161omi\u0161wago go sona gomme tefelo ya sona e hlatlogago ka kelo ya go feta infolei\u0161ene \u2013 e ka ba tefelo ya mohlagase, ditefelo t\u0161a t\u0161homi\u0161o ya sellathekeng t\u0161a go swana le go reka metsotso le data goba ya dijo \u2013 se tla dula se bea ditekanyet\u0161o le dit\u0161helete t\u0161a motho ka fase ga kgatelelo ebile di et\u0161wa taolong.\n Tefelo ya meputso e t\u0161wela pele go ba karolo ye kgolo kudu yeo t\u0161helete e \u0161omi\u0161wago go yona ge e hlop\u0161a go t\u0161a ekonomi.\nKgolo ka go tefelo ya meputso e thomile go \u0161iti\u0161a t\u0161homi\u0161o ya t\u0161helete ka go diprot\u0161eke t\u0161e kgolo t\u0161eo di tli\u0161ago kgolo ya ekonomi ka moso le ka go dilo t\u0161eo di lego bohlokwa go kabo ya ditirelo.\n Tefelo ya meputso ya ba\u0161omi ba mmu\u0161o ga se fela lekala leo  re fokot\u0161ago tshenyegelo ka go lona. Ke t\u0161ere sephetho sa gore go ka se be le tlhatlo\u0161o ya meputso ya bahlankedibago lwane ba mmu\u0161o mo ngwageng wo. Se se latela phokot\u0161o ya diputselet\u0161o t\u0161eo di bakilwego ke diphetogo ka go Ministerial Handbook.  Re tla phatlalat\u0161a mo lao o moswa mo ngwageng wo fao re tla tsebagat\u0161ago tlhako ya ditefelo go dihlongwa t\u0161a mmu\u0161o le go dikhamphani t\u0161a mmu\u0161o ka nepo ya go thibela tefelo ya go feti\u0161i\u0161a go maloko a makgotlataolo le go balaodi phethi\u0161i.\n Badiri\u0161ani ka rena ba mekga tlo ya ba\u0161omi ba nepile ge ba re re swanet\u0161e go thibela go dutla ga dit\u0161helete t\u0161a mmu\u0161o ka go t\u0161ea magato a go rarolla bome net\u0161a, go fedi\u0161a t\u0161homi\u0161obo\u0161ae di ya dit\u0161helete yeo e seg o molaong, yeo e sa kwagalego le ya go senya t\u0161helete. Re tla dira se kudu le go feti\u0161i\u0161a.\nGo swana le ge go laola tefelo ya meputso ya ba\u0161omi ba mmu\u0161o go le bohlokwa ka nepo ya go bea sekeng dit\u0161he lete t\u0161a set\u0161haba, go kaonafat\u0161a go \u0161oma gabotse ga lekala la mmu\u0161o go bohlokwa ge e le gore re nyaka go aga mmu\u0161o wo o nago le bokgoni kudu, le wa go \u0161oma ntle le mathata.\nRe hloka kudu batho ba male ba maemong a maleba.\n Ge re laola t\u0161homi\u0161o ya t\u0161he lete ya mmu\u0161o, re nyaka kgolo.\nKe ka lebaka leo fao, ka ntle le sekgoba sa tlhokego ya dit\u0161he lete, go se na le dikoket\u0161ego t\u0161e kgolo t\u0161a met\u0161helo. Se bakeng seo, go na le kimollo go balefamet\u0161helo le magato a mmalwa a go katolo\u0161a mothamo wa met\u0161helo ya dikhamphani. Gape re t\u0161wela pele ka dipeakanyoleswa t\u0161eo di nago le dipoelo t\u0161e kgolo t\u0161a go swana le kabo ya mo hlagase, kabo ya maemakepe le diporo le dikgokagano t\u0161a megala ka nepo ya go fokot\u0161a tshenyegelo ya go dira kgwe bo. Ka go diri\u0161a Sekhwama sa Kabo ya Mananeokgoparara re ikemi\u0161edit\u0161e go nyaka the kgo ya ma\u0161eleng go t\u0161wa go methopo ye e fapafapanego ka nepo ya go beelet\u0161a ka go Lenaneo le legolo la kago ya mananeokgoparara. Ka leano la rena la diintasteri le lesolo la dipeelet\u0161o re lokolla makala a bohlokwa a kgolo ya ekonomi.\n Re loki\u0161a maemo a dit\u0161helete t\u0161a rena t\u0161a set\u0161haba ka nepo ya gore kgolo ye e akaret\u0161ago bohle le tlhomo ya me\u0161omo di kgonagale. Dinako t\u0161e bjalo di ipilet\u0161a go rena gore re go polele ba bangwe, re se t\u0161eye lehlakore. Di ipilet\u0161a gore re be le tiri\u0161ano, re se be le dithulano.\nGo theelet\u0161ana le go nagane lana go swanet\u0161e go dirwa.\nKa moka re ka mo mmogo, ebile re na le maikarabelo a go swana a go t\u0161ea lehudu, ra sepet\u0161a mmogo le go otlela naga ya rena ka mo meetseng a a diphefo t\u0161e maatla.", "edition": "2020-03-ed2", "language_code": "nso"}
{"title": "Thekgo ya balwet\u0161i e bohlokwa go lwant\u0161ha TB\n", "author": "Dale Hes\n", "text": "Prot\u0161eke ye ya mengwaga ye mehlano, yeo e thomilwego ka 2016, e gare e phethagat\u0161wa ka t\u0161homi\u0161ano le Kgoro ya Boset\u0161haba ya Maphelo mo diprofenseng t\u0161e seswai t\u0161a Afrika Borwa.\nT\u0161e dingwe t\u0161a dikarolo t\u0161e bohlokwahlokwa t\u0161a prot\u0161eke ye ke go thekga di-NGO t\u0161eo di ikagilego set\u0161habeng. Prot\u0161eke ye e fana ka thekgo ya t\u0161he lete go di-NGO t\u0161e 21 t\u0161eo di thekgilego balwet\u0161i ba go feta 3 500, ba bant\u0161i ba bona ba t\u0161wa dinagamagaeng.\nMosamaria Profenseng ya ForeisetataKua Mangaung, Mosamaria ke ye nngwe ya di-NGO t\u0161eo di amoget\u0161ego thekgo ya t\u0161helete go t\u0161wa prot\u0161ekeng ye.\n Mokgatlo wo o nale sehlopha sa badiredi ba maphelo go t\u0161wa set\u0161habeng, molaodi wa pro -t\u0161eke le motlanyatshedimo\u0161o bao ka moka ba \u0161omago ka thata go netefat\u0161a gore balwet\u0161i ba latela dikalafo t\u0161a bona gore ba kgone go fola mo lebakeng la dikgwedi t\u0161e tshela.\n\u201cRe thwet\u0161e bahlokomedi ba go fihla 74 mo prot\u0161ekeng ye.\nMathomong re be re \u0161oma ka balwet\u0161i ba 200, ke moka ra hlatlogela go balwet\u0161i ba 400, ebile mo kontrakeng ya rena ya bjale re nale balwet\u0161i ba 500 bao re \u0161omago le bona t\u0161at\u0161i ka t\u0161at\u0161i. Balwet\u0161i ba ba feti\u0161et\u0161wa go rena ge go kgonthi\u0161i\u0161it\u0161we gore ba swerwe ke TB go t\u0161wa dikliniking t\u0161e senyane t\u0161a go fapafapana mo Mmasepaleng wa Metsesetoropo wa Mangaung,\u201d a realo motsamai\u0161i wa Mosamaria e bago Trudie Harrison.\nMosamaria e swara masolo a diteko a go tsena motse ka motse go hwet\u0161a balwet\u0161i ba TB le go netefat\u0161a gore ba hwet\u0161a kalafo ka yona nako yeo.\nHarrison o bolela gore mo\u0161o mo wo botse wa Mosamaria o fokodit\u0161e mahlabi\u0161adihlong ao batho ba nago le ona mabapi le TB, o agile dikamano t\u0161eo di tiilego set\u0161habeng ebile gape o hlatlo\u0161it\u0161e kelo yeo e kao nafet\u0161ego ya dikalafo t\u0161eo di atlegilego t\u0161a bolwet\u0161i bjo.\n\u201cGo fa mohlala, ka baka la lesolo le, ka 2018 balwet\u0161i ba rena ba 514 ba thu\u0161egile gore ba fole,\u201d a realo Harrison.\nHarrison o bodit\u0161e batho ka semaka sa yo mongwe wa balwet\u0161i ba Mosamaria. O filwe thekgo ya t\u0161at\u0161i ka t\u0161at\u0161i ke mohlokomedi wa Mosamaria, yo a bego a netefat\u0161a gore o nwa diphilisi t\u0161a gagwe t\u0161at\u0161i ka t\u0161at\u0161i le go thu\u0161a gape ka maupi le diaparo t\u0161e diswa.\n\u201cO fedit\u0161e kalafo ya gagwe a ba a fola. O ile a boela mo\u0161o mong ka ge mongmo\u0161omo wa gagwe a be a mmeet\u0161e mo\u0161omo wa gagwe,\u201d a realo Harrison.\nTseba dika t\u0161a TB  Ge eba o nale t\u0161e dingwe t\u0161a dika t\u0161eo di latelago, o swanet\u0161e go etela kliniki ya kgauswi le wena gore o dirwe diteko t\u0161a TB:\n\u2022 Go gohlola lebaka la go fihla dibeke t\u0161e tharo goba go feta; \n\u2022 Go gohlola sehuba sa madi; \n\u2022 Dihlabi kgareng, goba go kwa dihlabi ge o bu\u0161a moya goba o gohlola; \n\u2022 Go fokot\u0161ega ga mmele e se ka maikemi\u0161et\u0161o; \n\u2022 Molapo; \n\u2022 Go fi\u0161afi\u0161a . \nMAPHELOGo hwet\u0161a tshedimo\u0161o ka botlalo ka ga Prot\u0161eke ya Afrika Borwa le USAID ka TB, lelet\u0161a: 012 484 9300.\n\n\n", "edition": "2020-03-ed2", "language_code": "nso"}
{"title": "Vulekamali  e maatlafat\u0161a maAfrika Borwa  \n", "author": "More Matshediso\n", "text": "Phothale ye e hlomilwe ke ba Matlotlo a Boset\u0161haba mengwageng ye mebedi ye fetilego ka t\u0161homi\u0161ano le mekgatlo ye bonagalago ye t\u0161wago set\u0161habeng.\nProt\u0161eke ye ya boikgopolelo e thopile sefoka nakong ya Difo ka t\u0161a bo17 t\u0161a Boikgopolelo Le fapheng la Mmu\u0161o ngwageng wa 2019, ka fase ga legoro la Boikgopolelo bjo bo Kgokaga nyago Ditharollo t\u0161e ikadilego ka Theknolot\u0161i ya Sebjalebjale.\nMolaodi wa Matlotlo a Boset\u0161haba Andile Best, yo a etelet\u0161ego pele lesolo la phothale ya Vulekamali , o bo let\u0161e gore nepokgolo ya yona ke go hlatlo\u0161a kgahlego ya batho, kamego ya bona le tsebo ya mananeo a dit\u0161helete a mmu\u0161o.\n\u201cA ke maikgafo a Matlotlo a Boset\u0161haba a go se fihle selo mabapi le matlotlo a mmu\u0161o.\nTshedimo\u0161o ka ga diteka nyet\u0161okabo e \u0161et\u0161e e phatlala dit\u0161we wepsaeteng ya Matlotlo a Boset\u0161haba, eup\u0161a phothale ye e nale tshedimo\u0161o yeo e ka hwet\u0161agalago gabonolo ka fomate ya go se fedi\u0161e pelo, go kgont\u0161ha gore tshedimo\u0161o bathong e phatlalat\u0161we ka katlego, gomme go be le ditshekatsheko le dinyakollo,\u201d a hlalo\u0161a ka gorealo.\nGoya ka Best, Vulekamali  e thekga kamego ye t\u0161wago mekgatlong ye ikadilego  set\u0161habeng le set\u0161haba ka kaka ret\u0161o ditshepedi\u0161ong t\u0161a teka nyet\u0161okabo ebile e kgont\u0161ha badudi go ba le ditheri\u0161ano t\u0161e nago le tsebo ka gare mabapi le dipholisi t\u0161a mmu\u0161o.\n\u201cGe re ka kgopela batho gore ba kgathe tema ditshepedi\u0161ong t\u0161a tekanyet\u0161okabo ke moka bona batho bao ba sa tsebe selo, ba ka se kgone go hlagi\u0161a dintlha t\u0161a go kwagala. Sa bobedi, re nyaka batho ka moka set\u0161habeng ba tsebe ka fao mmu\u0161o o \u0161omi\u0161ago t\u0161helete go t\u0161wa sekhwameng sa ona,\u201d a realo Best.\nGo fa mohlala, mekgatlo ye lego set\u0161habeng e fela e nyaka go tseba ka fao mmu\u0161o o abago ditirelo, ka fao ditirelo di kgokaganago le tekanyet\u0161okabo le gore gare ga mmu\u0161o wa bo set\u0161haba, mmu\u0161o wa profense goba pu\u0161oselegae ke ofe mmu\u0161o wo o rwelego maikarabelo a ditirelo t\u0161e it\u0161ego.\nBest o bolet\u0161e gore magareng ga bakgathatema bao ba ame gago prot\u0161ekeng ye ke Kgoro ya Peakanyo, Tekodi\u0161i\u0161o le Tshekatsheko ya Phethagat\u0161o ya Mo\u0161omo (DPME); mokgatlo wa mohlakanelwa wo ikagile go set\u0161habeng wa Imali Yethu ; Senthara ya Lesolo la Lefaseng ka Bo phara le ya Boelet\u0161i bja Sethekniki.\nM o maemong afe goba afe a go t\u0161ea diphetho le mo sehlongweng sefe goba sefe sa pu\u0161o, go nale baemedi ba go t\u0161wa mmu\u0161ong le ba go t\u0161wa mekgatlong ye ikagilego set\u0161habeng, a realo.\nGe a be a bolela legatong la mekgatlo ye lego set\u0161habeng ye amegago, Zukiswa Kota, hlogo ya Lenaneo la Tlhokomelo le Thekgohlohlelet\u0161o Bolekoding bja Boikarabelo bja Ditirelo t\u0161a Mmu\u0161o ebile e le mosepedi\u0161i yo a etelet\u0161ego ditshepedi\u0161o ka moka pele t\u0161a Imali Yethu , o bolet\u0161e gore ditshepedi\u0161o t\u0161a boikarabelo t\u0161a tekanyet\u0161okabo di bohlokwa temokrasing.\nNepokgolo ya t\u0161ona ke go huet\u0161a kabo ya ditirelo yeo e kaonafet\u0161ego, a realo.\n\u201cGo rena, khumanego ya tshedimo\u0161o ya ka pejana go ra gore o ka se ke wa hwet\u0161a batho set\u0161habeng ba dula ba nyamile ebile ba sa lemoge ditshepedi\u0161o t\u0161a tekanyet\u0161okabo,\u201d a realo, a bu\u0161a a tlalelet\u0161a ka gore batho ba kgona go dira dilo ka t\u0161hoga nyet\u0161o goya ka fao go nyakega go ge ba efa ditshwayotshwayo t\u0161a bona ka tekanyet\u0161okabo ebile ba tseba gabotse gore ba swanet\u0161e go lebi\u0161a dikgalefo t\u0161a bona go mang .", "edition": "2020-03-ed2", "language_code": "nso"}
{"title": "Re maAfrika Borwa rena. vMmogo re ka lwant\u0161hana le leuba la COVID-19\n", "author": "vukuzenzele unnamed\n", "text": "Go keka ga twat\u0161i ya corona, yeo e hlolago bolwet\u0161i bjoo bo tsebegago ka la COVID-19, go tloga go diraget\u0161e le go phatlalala ka bjako, gomme gabjale bo goeledit\u0161we bjalo ka bolwet\u0161i bja lefase.Twat\u0161i ye ga e tsebe lefelo goba mellwane, e fetet\u0161e bana le bagolo, gomme e golela pele ka go swana ka dinageng t\u0161eo di hlabologilego le t\u0161eo di hlabologago. Bjale ka ge tekolo le teko di dirwa go tsenelela, palo ya diphetet\u0161o e letet\u0161we go golela godimo. Ke sa t\u0161wa go goelet\u0161a seemo sa masetlapelo sa boset\u0161haba, elego mokgwa woo o tlo lwant\u0161hanago le bo\u0161oro bja kotsi ye go batho ba borena, go set\u0161haba sa borena le go ikonomi ya rena. Se se tla re kgont\u0161ha go ba le mokgwataolo wa masetlapelo woo o logagant\u0161wego ebile o kgokaganego gape le go hlama ditsela t\u0161a ka pejana ebile t\u0161eo di phethaget\u0161ego t\u0161a t\u0161hoganet\u0161o.Twat\u0161i ye e tlo tshwenya kudu, gomme moreromogolo wa rena ke go hlokomela maphelo le boitekanelo bja maAfrika Borwa kamoka.  Re swanet\u0161e gape re bolele le ka go wa ga ikonomi, elego selo seo re ka se se efogego. Re swanet\u0161e re letele go fokot\u0161ega ga diromelwantle, go fokot\u0161ega ga baeng ka nageng gape le seemo se mpe t\u0161welet\u0161ong, tshepedi\u0161ong ya dikgwebo le tlhamong ya me\u0161omo. Kabinete e gare e felelet\u0161a lenaneo la ditharollo go fokot\u0161a seabe seo se letet\u0161wego sa COVID-19 go ikonomi ya rena.\nSe se dirwa ka dipoledi\u0161ano le ditheo t\u0161a kgwebo, t\u0161a me\u0161omo mmogo le t\u0161e dingwe t\u0161eo di amegago. Louis Pasteur o kile a re lehumo le t\u0161wela mohola mogopolo woo o itoki\u0161it\u0161ego.Afrika Borwa e itoki\u0161it\u0161e, gomme e bile bjalo nako e telet\u0161ana. E sa le mola go phulega ga bolwet\u0161i go begwago la mathomo, re ile ra tla ka mekgwa ya go lekola le go laola. Karabelo ya rena ya boset\u0161haba e sepet\u0161wa ke Komiti ya Ditona (IMC) yeo e etilwego pele ka bokgwari ke Tona ya T\u0161a Maphelo, Ngaka Zweli Mkhize.Mokgwa woo ka wona IMC le dihlopha t\u0161a thekgo di arabet\u0161ego t\u0161hoganet\u0161o ye, e bile wa bokgwari gape woo o thobago pelo, kudu mo go thu\u0161eng go fokot\u0161a let\u0161hogo set\u0161habeng.Ke tla be ke le bodulasetulong bja Lekgotla la Ditaelo la Boset\u0161haba go kgokaganya makala kamoka a dikarabelo t\u0161a boset\u0161haba.Afrika Borwa e na le rekoto e botse ya go kgona go laola dit\u0161hoganet\u0161o t\u0161a maphelo a set\u0161haba. Re na le tsebo, didiri\u0161wa le bokgoni. Boramahlale le ditsebi t\u0161a malwet\u0161i t\u0161a borena ke ba maemo a godimo. Re tlile ka setlamo sa mekgwa ya t\u0161hoganet\u0161o, gomme re tlo fana ka ma\u0161eleng go thekga phethagat\u0161o ya yona. Yona e akaret\u0161a dikilet\u0161o t\u0161a baeng ba go t\u0161wa dinageng t\u0161eo di amilwego kudu; diteko t\u0161a kgapelet\u0161o, go ipeela kgakala goba go beelwa kgakala ga maAfrika Borwa ao a t\u0161wago dinageng t\u0161eo; gape le go matlafat\u0161a tlhokomelo, tekolo le diteko mo mafelong ao go tsenwago ka ona ka Repabliki. Go ipeela kgole le batho go bohlokwa ge eba re nyaka go kgona go laola go keka ga COVID-19. Dikopano t\u0161a batho ba go feta 100 di iledit\u0161we, gomme le meketeko ya mat\u0161at\u0161i a boset\u0161haba e phumot\u0161we. Go etela dikgolego go kgaodit\u0161we mat\u0161at\u0161i a 30 go tloga gonabjale. Maeto a bodit\u0161habat\u0161haba ao esego a bohlokwa a bahlankedi ba mmu\u0161o a iledit\u0161we gomme maeto ao esego a bohlokwa a ka gare ga naga a hloka go fokot\u0161wa. Mafelo a go tsena ka nageng a 35 a naga mmogo le a mabedi a lewatleng a tla tswalelwa, gomme le dikolo di tla tswalelwa ka di 18 Hlakola go fihla ka morago ga Paseka. E se kgale re tla tla ka ditharollo t\u0161a mabapi le diyunibesithi le dikholet\u0161he. Kgwedi yeo e tlago e tla be e le Paseka, e lego lebaka leo le kgethegilego go ditumelo t\u0161a go fapana, gape ebile e le nako yeo ka yona ditirelo le dikopano t\u0161e dikgolo di diragalago. Batho ba ditumelo t\u0161eo di fapanego ba swanet\u0161e ba t\u0161ee sephetho go lebelet\u0161we dikgahlegelo t\u0161a maphelo a diphuthego t\u0161a bona le a naga ka bophara. Taolo ya bohlweki e swanet\u0161e go matlafat\u0161wa makaleng ka moka. Modudi yo mongwe le yo mongwe o swanet\u0161e a rwale maikarabelo a polokego ya gagwe ka go latela mekgwa ye bjalo ka go hlapa diatla ka sesepe goba go \u0161omi\u0161a sebolayaditwat\u0161i sa diatla gape le go khupet\u0161a nko goba molomo ka thi\u0161u goba ka go koba sejabana ge a gohlola goba a ethimola. Bjalo ka karolo ya maitekelo a rena a boset\u0161haba, Lefapha la T\u0161a Maphelo le tla t\u0161wela pele ka lesolo leo le tsenelet\u0161ego la go kwalakwat\u0161a temo\u0161o ka ga thibelo, phetet\u0161o le dika t\u0161a phetet\u0161o. Ke hlohlelet\u0161a maAfrika Borwa ka moka go  itlwaet\u0161a t\u0161homi\u0161o ya didiri\u0161wa t\u0161a maleba t\u0161a thibelo. Ye nngwe ya dikotsi t\u0161e dikgolo mo nakong ye ke go ihlokomolo\u0161a gape le go phatlalala ga tshedimo\u0161o yeo esego ya nnete. Re swanet\u0161e re emi\u0161e go phatlalat\u0161a ditaba t\u0161eo e sego t\u0161a nnete ebile le t\u0161eo di sa  netefat\u0161wago, kudu mararankoding a leago. Se se ka fetelet\u0161a maikutlo ao a \u0161et\u0161ego a le godimo a set\u0161haba gwa ba gwa senya le maitekelo a boset\u0161haba. Se sengwe gape ke gore re se ke ra gokwa ke mekgwa ya kgethollo yeo re e bonego ka dinageng t\u0161e dingwe ye e lebi\u0161it\u0161wego go badudi ba dinaga t\u0161eo phulego ya bolwet\u0161i e thomilego gona goba moo bo atilego ka Yuropa. Ye ke twat\u0161i yeo e amago batho ba lefase kamoka. A re bont\u0161heng kwelobohloko go bao ba fetet\u0161wego, mmogo le go bao ba boilego gae go t\u0161wa dinageng t\u0161eo di amilwego kudu. A re thu\u0161eng bao ba re hlokago ebile ba leng kotsing ya go fetelwa, esego go ba hlokomologa. Re tla dula re tshepa galet\u0161e mekgwa ya kgotlelelo le tlhompho t\u0161eo di re hlalo\u0161ago bjalo ka batho. Legatong la batho ka moka ba Afrika Borwa, ke leboga sehlopha seo se bu\u0161it\u0161ego magagaborena go t\u0161wa Wuhan, Chi na, gape le boetapele le batho ba Limpopo bao ba thu\u0161ago tshepedi\u0161ong ya peelothoko. Ye ke nako e boima. Le ge go le bjalo, ke dinakong t\u0161e boima fao maatla a rena a bonalago.  Re tla ema ka maoto le go tla ka diphetho ka bjako, ka maikemi\u0161et\u0161o le ka morero. Re tla ba ngata e tee ka ge e le boikarabelo bja moAfrika Borwa yo mongwe le yo mongwe go kgont\u0161ha katlego ya maitekelo a rena. Nako ya Thuma Mina e fihlile, mohlomongwe ebile e tlile kudu go feta peleng.Se le sona se tla feta. Re tla fenya.", "edition": "2020-04-ed1", "language_code": "nso"}
{"title": "Mmogo re ka fenya Covid-19\n", "author": "vukuzenzele unnamed\n", "text": "", "edition": "2020-04-ed1", "language_code": "nso"}
{"title": "Thu\u0161o go badudi ba ge\u0161o bao ba lego kotsing\n", "author": "vukuzenzele unnamed\n", "text": " Ga gona tlalelo ya go feta ya motswadi yo bana ba gagwe ba mo llelago ba nyaka dijo, eup\u0161a a hloka dijo t\u0161eo a ka ba fago t\u0161ona.\n Ga gona tlhokego ye kgolo ya toka ya go feta ge set\u0161haba seo batho ba bangwe ba phelago ka boiketlo le katlego go sona, mola ba bangwe ba hlophega go feti\u0161i\u0161a gore ba phele ka se se-nnyane seo ba nago le sona goba ba hloka seo ba ka iphedi\u0161ago ka sona.Ee, t\u0161e ke diabe t\u0161a ma\u0161aledi a nako ye e fetilego yeo e bego e na le mathata le tlhokego ya tekatekano. Eup\u0161a gape ke ma-swao ao a laet\u0161ago go palelwa kudu ga set\u0161haba sa ka morago ga kgethologanyo. Go tswalela ga naga ka bophara bjale ka ge e le phetolo ya coronavirus  go mpefadit\u0161e kudu bothata bjo e bego e le kgale bo le gona.\nMo dibekeng t\u0161e mmalwa t\u0161eo di fetilego, re itemoget\u0161e diswant\u0161ho t\u0161eo di bego di kwe\u0161a bohloko t\u0161a batho bao ba lego kgakanegong ba baka diphuthelwana t\u0161a dijo ma-felong ao di bego di abja gona le dit\u0161hupet\u0161o t\u0161eo di bego di dirwa ke set\u0161haba kgahlanong le tlhaelelo ya dijo.\nGape re ile ra swanela ke go go \u0161ogana le ditatofat\u0161o t\u0161e ka bobedi t\u0161e di kwe\u0161ago bohloko ebile di re tsent\u0161ha mahlo a ba-tho. Diprofense t\u0161e mmalwa di amoget\u0161e dipego t\u0161a gore go na le batho bao ba sa kgathalelego ba bangwe, bao go bona go nago le bahlankedi ba mmu\u0161o, ba fihlago goba ba reki\u0161ago diphuthelwana t\u0161a dijo t\u0161eo di swanet\u0161ego go \ufb01  wa bahloki le badikobjanamagetleng, goba ba di lebi\u0161a go bagwera ba bona le ba lapa.Ge e le gore dipolelo t\u0161e ke nnete, re tla otla batho bao ba dirago t\u0161e gabohloko.\nKa go tsebi\u0161wa ga seemo sa masetlapelo sa boset\u0161haba le go tswalela naga ka bophara re tsene seemong seo re sego ra ka ra ba ka go sona mo nakong ye e fetilego. Afrika Borwa ga se ya ka ya swanela ke go lebana le seemo sa maphelo a set\u0161haba se segolo ka tsela ye.\nRe ile ra swanela ke go t\u0161ea kgato ka pela gore re pholo\u0161e maphelo. Gomme re swanet\u0161e go dumela gore ka mat\u0161at\u0161i le dibeke t\u0161eo di latet\u0161ego, kabo ya thekgo go badudi ba naga ya rena bao ba lego kotsing kudu e ile ya nanya go feta ka fao go nyakegago ka gona, gomme le go palelwa go ile gwa hlaga.\nLe ge go le bjale, tefelo ya t\u0161helete ya thu\u0161o ya leago e ile ya t\u0161wela pele ntle le mathata, gomme ka morago ga mathata a sethekniki, lenaneo la kabo ya dijo le a phethagat\u0161wa.\nGo tsenya tiri\u0161ong go tswalela naga ka bophara ka tsebi\u0161o ye e dirilwego ka pejana kudu go tli\u0161it\u0161e mathata a mmalwa. Re ile ra swanela ke go lekodi\u0161i\u0161a teka-nelo ya phetolo ya boset\u0161haba le bogolo bja dikilet\u0161o t\u0161eo re ilego ra swanela ke go di phethagat\u0161a.Mafelelong re ile ra kgetha go obamela kelet\u0161o yeo re ilego ra \ufb01  wa yona. Gomme ka ge tlhagi\u0161o yeo e dirilwego ke Tona ya Maphelo e laedit\u0161e mo nakong ye e sa t\u0161wago go feta, go tsenya tiri\u0161ong go tswalela ga naga ka nako ye re e dirilego ka yona go dirile gore dipalopalo t\u0161a batho bao ba fetelwago ke baerase di nanye, gomme se bohlokwa kudu ke gore se se ile sa re fa nako ya go itoki\u0161et\u0161a kgonagalo ya koket\u0161ego ye kgolo ya batho bao ba fetelwago ke baerase mo dibekeng le dikgweding t\u0161e di tlago.\nRe ile ra swanela ke go gopo-di\u0161i\u0161a ka ga seabe sa seemo se go ekonomi ye e \u0161et\u0161ego e fokola ka go bobedi lebaka le letelele le le lekopana, le seabe sa t\u0161hiti\u0161o ye kgolo ye go maphelo a dimilione t\u0161a batho.\nRe ile ra swanela ke go gopo-di\u0161i\u0161a mabapi le gore dibeke t\u0161a go dula ka magae ga batho go tla ra eng go ba\u0161omi gomme ba sa tle go hwet\u0161a meputso ya bona ya tlwaelo ka lebaka la se, go bao ba hlokago me\u0161omo le go bao ba nyakago me\u0161omo, go bao ba \u0161omago me\u0161omo ya lebakanyana goba bao ba \u0161oma-go dinako t\u0161e it\u0161ego, go bao ba \u0161omago ka lekaleng leo e sego la mmu\u0161o, go bahloki le go bao ba lego kotsing.\nKabinete e tla felelet\u0161a maga-to a mmalwa a go arabela seabe sa go tswalela naga go maphelo a batho ba rena. Se se direga ka morago ga ge re bile le ditheri\u0161ano t\u0161a mehutahuta le bakgathatema ba mmalwa go akaret\u0161wa ba kgwebo, ba\u0161omi, mekgatlo ya sedumedi, set\u0161haba sa badudi le Lekgotlakelet\u0161o la Mopresidente ka ga Ekonomi.\nBadiri\u0161ani ba set\u0161habeng ba tli\u0161it\u0161e dit\u0161hi\u0161inyo t\u0161e mmalwa ka ga magato ao a ka rarollago go ba kotsing ga ka pela ga bao ba hlokago kudu, bao bont\u0161i bja bona ba botilego t\u0161helete ya thu\u0161o ya leago gore ba phele.\nRe tla oket\u0161a kabo ya thu\u0161o ya leago mo nakong ye go thu\u0161a ba malapa ao a phelago ka t\u0161helete ya ka fase go ya go iphedi\u0161a. Le ka nako yeo go tswalela ga naga go fedi\u0161wago, batho ba tlo t\u0161wela pele go itemogela seabe sa yona mo nako ye e tlago.\nBao ba nago le mahlatse a go ba le letseno la go se tekateke ba tlo kgona go boela me\u0161omong ya bona; eup\u0161a go ba bangwe ba dimilione se e tlo ba kgwedi ye e ba lahleget\u0161ego fao ba ka bego ba ile ba hwet\u0161a mo\u0161omo wa lebakanyana, ka ge ba ka be ba ile ba dira kgwebo ka lekaleng leo e sego la semmu\u0161o goba ba bolokile t\u0161helete yeo ba e hwedit\u0161ego go hlokomela ba malapa a bona.\nThekgo ya dijo ke kgato ya t\u0161hoganyet\u0161o ya lebakanyana. E tla swanela ke go nyala-nt\u0161hwa le ditharollo t\u0161a go ya go ile t\u0161eo di thu\u0161ago batho ba rena bao ba lego kotsing kudu le ka dinakong t\u0161e boima t\u0161eo di sa tlago.\nKe rata go leboga mekgatlo ye e sego ya mmu\u0161o ye ment\u0161i (di-NGO), dihlopha t\u0161a sedumedi le badudi ba rena bao ba neelago t\u0161helete le go ithaopa go thu\u0161a go fepa bao ba hlokago dijo le badikobjanamagetleng.\nGo fedi\u0161a bohloki ga se tiro ya kwelobohloko. Ke selo se bohlokwa go set\u0161haba sefe goba sefe seo se theilwego go ditokelo t\u0161a botho.\nRe mo nakong ya ntwa ya rena kgahlanong le leuba le fao go goga maoto go ka re tli\u0161et\u0161ago masetlapelo. Ke ipilet\u0161a go yo mongwe le yo mongwe gore a dule a nt\u0161hit\u0161e mahlo dinameng, go t\u0161wela pele go obamela melawana, le go dula a bolokegile ebile a bolokile ba bangwe.\nBjalo ka mmu\u0161o re tlo fana ka tshedimo\u0161o ka magato ao re a t\u0161eago go phemela badudi ba rena bao ba lego kotsing kudu go kgonagalo ye kgolo ya gore ba ka bolawa ke tlala.\nGareng ga mathata a mant\u0161i ao batho ba rena ba itemogela-go ona mo lebakeng le, gore ba tla hwet\u0161a kae dijo t\u0161a bona t\u0161e di latelago ga se gwa swanela go ba ye nngwe ya ona.\n", "edition": "2020-05-ed1", "language_code": "nso"}
{"title": "Dikgwebopotlana di fiwa thekgo nakong ya COVID-19\n", "author": "Dale Hes\n", "text": "Beng ba dikgwebo-potlana le bare-ki\u0161i ba mebileng ba gare ga maAfrika Borwa bao ba amilwe-go kudu ke go dula ka gae. Gore ba fenye nako ye ye bothata, beng ba dikgwebo t\u0161e ba ka ho-lega go t\u0161wa magatong a mmalwa ao mmu\u0161o o wa hlomilego go ba thu\u0161a.\nSekhwama sa Kimollo ya Dikoloto t\u0161a Dikgwebopotlana le t\u0161a Magareng (di-SMME)Morago ga tsebi\u0161o ya go dula ka gae, Kgoro ya Tlha bollo ya Dikgwebopotlana e dirile gore sekhwama sa kimollo ya dikoloto se be gona ka bjako go bo-rakgwebopotlana bao ba amilwego gampe ke leuba la COVID-19 . Go beet\u0161we thoko t\u0161helete ya go feta R500 milione ka sona sekhwama se, moo dikgwebopotlana le dikgwebo t\u0161a magareng di swanet\u0161ego go dira di-kgopelo ka inthanete.\nA ke magato ao a swanet\u0161wego go latelwa:1. Kgwebo ya gago e swanet\u0161e go ba e ngwa di\u0161it\u0161we mo phothaleng ya di-SMME ya Afrika Borwa. Ge o se wa hlwa o ngwadi\u0161wa, o swanet\u0161e go ya go www.smmesa.gov.za go ingwadi\u0161a.2. Ge ngwadi\u0161o ya gago e phethilwe, o ka dira kgopelo go Sekhwama sa Kimollo ya Dikoloto. O ka hwet\u0161a foromo ya dikgopelo mo wepsaeteng ya Kgoro ya Tlhabollo ya Dikgwebopotlana. 3. Ge o fihlelela dinyakwa ka moka (go swana le ge kgwebo ya gago e sa kolote mot\u0161helo gomme 100% ya yona e le ya maAfrika Borwa), t\u0161helete ya kimollo e tla lefelwa modirakgopelo yo a dumelet\u0161wego mo mat\u0161at\u0161ing a mo\u0161omo a 12. Ge o na le kgwebo ye nnyane, gona Moemedi wa Setheo sa Tlhabollo ya Di-kgwebopotlana o gona go go thu\u0161a go dira dikgope-lo setlamong sa kimollo ya dikoloto. Dikgopelo t\u0161a thu\u0161o di swanet\u0161we go romelwa ka imeile go debtrelief@seda.org.za . Mopresidente Cyril Rama-phosa o t\u0161ebi\u0161it\u0161e gape thakgolo ya Sekhwama sa Thekgo ya Naga, seo se amoget\u0161ego R150 milione ya go thoma go t\u0161wa go mmu\u0161o. Sekhwama se se dumelela mekgatlo le batho go neelana maitapi\u0161ong a naga ka bophara go the-kga dikgwebopotlana le maitapi\u0161o a go arabela go COVID-19 .Mo dibekeng t\u0161e pedi t\u0161a mathomo, go neela-nwe ka t\u0161helete ya go fetaR2 bilione, yeo e tla i\u0161wago go maitapi\u0161o a kimollo.\nThekgo ya mabenkele a dispaza Mmu\u0161o o lemogile ditlhohlo t\u0161a moswanano\u0161i t\u0161eo leuba le le di tli\u0161ago go bao ba \u0161oma-go dikgwebong t\u0161eo di sego t\u0161a ngwadi\u0161wa semmu\u0161o. Ka tsela yeo, Tona ya Tlhabollo ya Dikgwebopotlana Khu-mbudzo Ntshavheni le yena o lokololot\u0161e diphuthelwana t\u0161a thekgo go batho bao ba \u0161omago lekaleng le.Se se akaret\u0161a setlamo sa thekgo seo se lebi\u0161it\u0161wego go mabenkele a dispaza .\u201cThekgo ya mabenkele a dispaza  e tla akaret\u0161a kopano ya kabo, maatla a go reka le go reka ka bont\u0161i bareki\u0161ing ba dilo t\u0161a go fapafapana bao ba kgethi-lwego le go dumelelwa pele gore ba reki\u0161e,\u201d gwa hlalo\u0161a tona.Thekgo ye e tla dumelela mabenkele a dispaza  go fihlelela dithoto t\u0161eo a ka di reki\u0161ago. Tona Ntshavheni o tlalelet\u0161a ka gore setlamo se tla fa gape beng ba ma-benkele a di-spaza  dikoloto, go ba dumelela go fihlelela t\u0161helete yeo e hlokegago go reka t\u0161eo ba di reki\u0161ago.\u201cSe se tla latelwa ke senolo-fat\u0161i sa sekoloto go kgont\u0161ha beng ba mabenkele a dispaza  go re ba dule ba reka, le ka morago ga ge leuba la COVID-19  le fedile.\u201dKgoro e tla fa gape maele a gore ba ka sepedi\u0161a bjang mabenkele a bona ka katle-go.\u201cRe ba thekga gape ka thekgo ya taolo ya kgwebo ka gore re a tseba gore go na le mathata ka mabenkeleng a dispaza  mo go sepedi\u0161eng dikgwebo t\u0161a bona gore di be le dipoelo,\u2019\u2019 gwa hlalo\u0161a Ntshavheni.\nGo thu\u0161a bareki\u0161i ba mebileng Mmu\u0161o o \u0161ogana gape le go thoma diphuthelwana t\u0161eo di tla fago kimollo ya letseno go bareki\u0161i ba mebileng bao ba lahleget\u0161wego ke letseno ka lebaka la masetlapelo a. Dikgwebo t\u0161a mebileng le t\u0161ona di na le maswanedi a Sekhwama sa Kimollo ya Dikoloto t\u0161a di-SMME eup\u0161a go nyakega gore di ingwadi\u0161e le kgoro ka mokgwa wa go swana le wa dikgwebopotlana t\u0161e dingwe.\n", "edition": "2020-05-ed1", "language_code": "nso"}
{"title": "Tlhahlo ya kgato ka kgato mabapi le go \u0161omi\u0161a maseke wa sefahlego\n", "author": "vukuzenzele unnamed\n", "text": " Banamedi ba dithekisi le ba dinamelwa t\u0161e dingwe t\u0161a bohle, gape le batho bao ba fet\u0161ago nako ye nt\u0161i ba le mafelong ao eleng gore go boima go emela kgole le batho ba bangwe, ba swanet\u0161e go apara dimase-ke t\u0161a le\u0161ela.\nMohola wo mogolo go bohle ba aparago maseke wo ke go fokot\u0161a bont\u0161i bja Coronavirus  (COVID-19) yeo e gohlolwago ke bao e ba fetet\u0161ego, gomme seo se napa se fokot\u0161a go phatlala-la ga gona ka marothinyana a ge motho a gohlola.\nBjale ka ge batho ba bangwe  bao ba nago le Coronavi-rus ba se na dika goba ba sa tsebe gore ba fetet\u0161we, motho yo mongwe le yo mongwe o swanet\u0161e go apara maseke wa sefahlego.\nBohlokwa bja maseke wa le\u0161ela mabapi le go hema moya wa go hlweka  Dimaseke t\u0161a le\u0161ela go ele-t\u0161wa gore di aparwe bjalo ka karolo ya go hema moya wa go hlweka goba bjalo ka setlwaedi se akaret\u0161ago go gohlolela le go ethimolela ka sejabaneng seo se ko-bilwego goba ka gare ga thi\u0161u. Maseke o swanet\u0161e go khupet\u0161a nko le molomo ka botlalo. Maseke ga se wa swanela go gogelwa tlase ge o bolela, o gohlola goba o ethimola.Go bohlokwa kudu gore dimaseke t\u0161a le\u0161ela di \u0161omi\u0161we ka maleba.  T\u0161homi\u0161o ye fo\u0161aget\u0161ego e ka dira gore badiri\u0161i ba ipee kotsing ya go phatlalat\u0161a COVID-19 .\nLe ge o apere maseke, o swanet\u0161e gore:\n\u2022 o hlape diatla \u2022 o bule sekgoba gare ga gago le ba bangwe \u2022 o gopole go ethimolela le  go gohlolela ka sejaba neng\u2022 o efoge go kgoma mahlo,  nko le molomo wa gago  ka diatla t\u0161eo di sa hlwe  kago.\nBatho set\u0161habeng ga ba swanela go \u0161omi\u0161a di-maseke t\u0161a go hema t\u0161a go \u0161omi\u0161wa ke dingaka goba t\u0161eo di tsebegago ka la N-95 gobane t\u0161ona di beet\u0161we feela ba\u0161omedi ba t\u0161a ma-phelo le batho ba bangwe ba go \u0161oma ka t\u0161a maphelo .\n vMopitlo 2020 Kgati\u0161o 2Ka moo o ka swarago maseke wa gago wa le\u0161ela ka gona 1. \u0160omi\u0161a feela maseke woo o hlatswit\u0161wego ebile o aenilwe.2. Hlapa diatla pele o apara maseke.3. Lebant\u0161ha lehlakore la maleba la maseke le sefahlego sa gago, gomme o netefat\u0161e gore o khu-pet\u0161a nko le molomo gabotse. 4. Bofa dithapo t\u0161a maseke ka morago ga hlogo ya gago, goba ge e le gore maseke wa gago o bofa ka direkere, netefat\u0161a gore di ngange-gile. 5. Netefat\u0161a gore maseke o go leka-na gabotse. O sokolo\u0161e go fihlela o go lekana bokaone. O se ke wa kgoma karolo ya go khupet\u0161a nko le molomo. 6. Ge o se no apara maseke, O SE KE WA KGOMA SEFAHLEGO SA GAGO go fihla ge o o apola. 7.  Ge o apola maseke, bofolla mahu-to, gomme o phuthe maseke ka tlhokomelo, o o hlanole, o o sware ka dithapo/direkere gomme o o lokele ka sediri\u0161weng seo eleng gore se \u0161oma feela go hlatswet\u0161a maseke. 8.  Hlapa diatla gabotse o be o di phu-mole pele o ka dira se sengwe. 9.  Motho yo mongwe le yo mongwe o swanet\u0161e a be le bonnyane dimaseke t\u0161e pedi gore a kgone gore ge maseke wo mongwe o hlatswit\u0161we a be le wo mongwe woo a ka o aparago. 10. Dimaseke di swanet\u0161e di hlatswi-we ka meetse a go fi\u0161a a go ba le sesepe, di tlo\u0161elet\u0161we gabotse di be di aeniwe.\nBohlokwa bja go bula sekgoba gare ga gago le ba bangwe Ge re le gare re elwa le baerase ya go fetela batho ka bont\u0161i ya COVID-19,  go bula sekgoba gare ga gago le ba bangwe go bohlokwa kudu go re thu\u0161a go fokot\u0161a go phatlalala ga bolwet\u0161i bjo go kgabaganya naga. Go bula sekgoba gare ga gago le ba bangwe go ra go bula sekgoba seo se bolokegilego sa dimithara t\u0161eo e ka bago t\u0161e pedi gare ga gago le batho ba bangwe gore o fokot\u0161e phetet\u0161o ya COVID-19 . Mokgwa wo o bohlokwa kudu ka ge re sa le ka gare ga kotsi ya leuba la Coronavirus  moo elego gore baerase ye e phatlalala go tloga mothong go ya go yo mongwe ge motho yo a fetet\u0161wego a ga\u0161a marothinyana ka go ethimola, go gohlola goba go bolela. Go phethagat\u0161wa ga go bula sekgoba gare ga gago le ba bangwe le go tswalelwa ga naga ka Afrika Borwa go bohlokwa phokot\u0161ong ya go keka ga bolwet\u0161i, elego seo se bont\u0161hwago ke palo yeo e fokot\u0161egago ya batho bao ba fetet\u0161wego.\nTshedimo\u0161o ye e t\u0161wa go ba Kgoro ya Maphelo.", "edition": "2020-05-ed2", "language_code": "nso"}
{"title": "A re beng ngatana e tee re lwe le COVID-19\n", "author": "vukuzenzele unnamed\n", "text": " Ge maemo a masetlapelo a se no goelet\u0161wa dibeke t\u0161e tshela t\u0161eo di fetilego, Afrika Borwa e be e na le feela diphetet\u0161o t\u0161e 61 t\u0161e netefadit\u0161wego t\u0161a  coronavirus . Le ge palo yeo ya diphetet\u0161o e be e le fase, ditsebi, gape le ge go lebelelwa maemo ao a bonalago dinageng t\u0161a bodit\u0161habat\u0161haba, di bolet\u0161e gore diphetet\u0161o di tlo golela godimo kudu. Ke ka fao ke bo-let\u0161ego gore diphetho t\u0161e thata di hloka go t\u0161ewa. Diphetho t\u0161eo \u2013 t\u0161eo di aka-ret\u0161ago go tswalelwa ga naga ka bophara, gape le go tswalelwa ga mellwane \u2013 di bont\u0161hit\u0161e di \u0161oma gabotse go dira gore bolwet\u0161i bjo bo phatlalale ka go nanya.  Se se kgonegile ka ge bont\u0161i bja maAfrika Borwa ba latet\u0161e melao ya go tswalelwa ga naga, ba phethagadit\u0161e boipeelothoko ebile ba apara dimaseke. Ke tloga ke le bethela matsogo mo tabeng ka ge le kgonne go beela mabaka a lena thoko. Go fihla ka wo motsotso go lebelet\u0161we bolwet\u0161i bjo, dinaga t\u0161e dingwe di bile le diphetet\u0161o t\u0161e nt\u0161i go feta rena. Gabjale \u2013 elego mat\u0161at\u0161i a 46 esale go tloga mola go bago le phetet\u0161o ya bo-100, re na le diphetet\u0161o t\u0161e 6,783 t\u0161eo di netefadit\u0161wego. Italy, yeo e nago le palo ya batho ya go lekana le ya rena, e be e \u0161et\u0161e e na le diphetet\u0161o t\u0161a go feta 140 000, mola United States yona e be e \u0161et\u0161e e na le t\u0161eo di ka bago 700 000 t\u0161eo di netefadit\u0161wego ge e fihla let\u0161at\u0161ing la bo-46. Eup\u0161a se ga se re gore kotsi e fetile. Ga se\u0161o re fihla nhlo-rwaneng ya diphetet\u0161o ka Afrika Borwa. T\u0161a mahlale di bont\u0161ha gore diphetet\u0161o di tlo t\u0161wela pele go oket\u0161ega ka lebelo mo dikgweding di se kae t\u0161e di tlago. Le ge go le bjalo, lebelo la ka fao leuba le le kekago ka gona, gape le palo ya batho bao ba felelet\u0161ago ba fetet\u0161we, di tla laolwa ke seo re se dirago gona-bjale. Ke ka fao go fefolwa ga go tswalelwa ga naga go swanet\u0161e go dirwa gannyane-gannyane le gona ka tlhokomelo. Ke ka lona lebaka melawana e ment\u0161i e hlokago go t\u0161wet\u0161wa pele le gore go bohlokwa kudu gore batho ba e latele. Ke tloga ke kwe\u0161i\u0161a gabotse dipelaelo t\u0161eo bont\u0161i bja batho ba gaborena ba nago le t\u0161ona mabapi le ka fao melawana ye e tshwenyanago le go gatakela ditokelo t\u0161a bona.\nEmpa se se se hloka go dirwa. Nepokgolo ya rena ke go boloka maphelo. Boipeelothoko le tlhokomelo ye maleba ya t\u0161a maphelo e sa le magato a rena a boit\u0161hirelet\u0161o mo bothateng bjo. Se ke sona se dirilego gore re tle ka melawana mo legatong la bone la go lwa le leuba le. Diphetho t\u0161a rena di ithekgile ka bohlatse bjoo bo bonalago, tshedimo\u0161o go t\u0161wa go t\u0161a mahlale le ikonomi gape le ka fao go \u0161ongwago ka gona maemong a bodit\u0161habat\u0161haba. Ka kahlolong ya 1995 ya Kgorotsheko ya Molaotheo, yeo e fedi\u0161it\u0161ego kotlo ya lehu, Moahlodimogolo Arthur Chaskalson o ngwadile gore: \u201cDitokelo t\u0161a go phela le go ba le seriti ke t\u0161ona t\u0161e bohlo-kwahlokwa go feta ditokelo ka moka t\u0161a botho, gomme ebile ke mothopo wa ditokelo ka moka t\u0161a batho. Ka go ikgafela go ba set\u0161haba seo se theilwego ka-mogelong ya ditokelo t\u0161a botho, re hloka go phagami\u0161a ditokelo t\u0161e t\u0161e pedi go feta t\u0161e dingwe.\u201dMelawana yeo re tlilego ka yona e hlamilwe boikgafong bja go bea bophelo le seriti sa batho pele, elego t\u0161eo di hla-lo\u0161ago \u2013 mo mabakeng a boi-maima \u2013 dikilet\u0161o t\u0161a nakwana ditokelong t\u0161e dingwe t\u0161e bjalo ka ditokelo t\u0161a mosepelo le t\u0161a dikamano. Afrika Borwa e dira se go no swana le dinaga t\u0161e dingwe t\u0161e nt\u0161i. Palo yeo e ka bago tee-hlanong ya batho lefaseng e phethagat\u0161a boipeelothoko goba go tswale-lwa ga naga ka bophara, gomme palo ye e gola ka lebelo ka baka la diphetet\u0161o t\u0161eo di golelago godimo. Se se akaret\u0161a dinaga t\u0161eo di nago le batho ba bant\u0161i kudu go feta ya gaborena, t\u0161e bjalo ka India  yeo e nago le batho ba 1.5 bilione. Dinaga t\u0161e nt\u0161inyana di tlile ka dinako t\u0161a kgaot\u0161o ya mosepelo t\u0161e bjalo ka t\u0161eo di phetha-gat\u0161wago ka mo gae. Dikgaot\u0161o t\u0161a mosepelo di a dirwa ka di-nageng t\u0161e nt\u0161inyana. Ka UK le ka motsemo\u0161ate wa France , elego Paris , go it\u0161hidullela ka ntle ga legae go beet\u0161we diiri t\u0161e itseng gape le mellwane ya gore motho a it\u0161hidullele bokgole bjo bokaakang. Mekgwa ya taolo le thibelo ya go swana le ya gaborena e a di-rega ka dinageng t\u0161e nt\u0161inyana. Go fa mohlala, go reki\u0161wa ga bjala nakong ya go tswalelwa ga naga go fokodit\u0161we goba go iledit\u0161we ka ditikologong t\u0161e nt\u0161inyana, ebile go gongwe di dirwa ke mebu\u0161o ya selegae, go swana le dikarolo t\u0161e di-ngwe t\u0161a Mexico , Hong Kong  le Greenland , t\u0161eo kgweding yeo e fetilego di tlilego ka kilet\u0161o ya theki\u0161o ya bjala nakong ya go tswalelwa ga naga go fokot\u0161a phetet\u0161o gape le \u2018go thibela dikgaruru kgahlanong le basadi le bana.\u2019Go bile le dit\u0161hi\u0161inyo t\u0161e nt\u0161i t\u0161a set\u0161haba mabapi le sephetho sa mmu\u0161o sa go oket\u0161a kilet\u0161o ya theki\u0161o ya mot\u0161oko ge go tse-nwa legatong la bone. Sephetho sa go swana le se se swanet\u0161e go no tso\u0161a le\u0161ata, empa taba ya gore batho ba nagane gore Ditona, goba Mopresidente, ba dira le go bolela seo ba se ratago mo tabeng ye, ga se yona. Ka la 23 Mopitlo ke begile gore theki\u0161o ya mot\u0161oko e tla dumelelwa mo nakong ya lega-to la bone. Se se be se ithekgile ka kakanyo ya Lekgotlataelo la Boset\u0161haba ka ga Coronavirus  (NCCC), gape se bego se le ka gare ga seakanywa sa sengwa-lwa seo se  phatlaladit\u0161wego gore batho ba fe dikakanyo t\u0161a bona. Morago ga tekolo le dipole-di\u0161ano, NCCC e ile ya bu\u0161et\u0161a sephetho sa yona sa mabapi le mot\u0161oko morago. Ka fao, mela-wana yeo e tsebagadit\u0161wego ke Kabinete gomme ya begwa ke Tona Nkosazana Dlamini-Zuma ka la 29 Mopitlo e ile ya oket\u0161a nako ya kilet\u0161o ya mot\u0161oko. Se e bile sephetho seo se tlilego ka sehlopha, gomme bobedi pego ya ka le ya Tona di dirilwe legatong la, ebile di laet\u0161we ke, sehlopha seo ke se etilego pele. Molawana wo mongwe le wo mongwe woo re tlilego ka wona o lekot\u0161we ka tlhokomelo. Ge re le gare re lekola melawana ye, re be re boledi\u0161ana le ditse-bi t\u0161a maphelo, batho go t\u0161wa mafelong a go fapafapana, gape le go t\u0161wa diintasetering t\u0161a go fapafapana. Re hlahlwa ke mekgatlo ya bodit\u0161habat\u0161haba le maitemogelo a dinaga t\u0161e dingwe. Nnete ke gore re phela ma-bakeng ao re sa a tlwaelago. Go sa na le pelaelo e kgolo maba-pi le tlholego ya leuba le yeo bot\u0161welo bja yona bo sa tsebe-go ke motho. Go kaone go dira dipho\u0161o re hlokomet\u0161e go na le gore re tle re itshole ka moso ka baka la diphetho t\u0161a bjale. Le ge go na le dikakanyo t\u0161a go fapafapana mabapi le diphetho t\u0161e dingwe t\u0161eo re di t\u0161eerego \u2013 gomme mo ma-bakeng a mangwe di ena gape le dikgopolo t\u0161a go fapafapa-na \u2013 mmu\u0161o o leka ka maatla go \u0161oma ka mokgwa woo o t\u0161wet\u0161ago pele ditokelo t\u0161a go phela t\u0161a batho ka moka ba gaborena.Go theelet\u0161a batho ba ga-borena le dipelaelo t\u0161a bona mo nakong ye go bile ntlha ye bohlokwahlokwa ya ka fao rena re le mmu\u0161o re kgonnego go laola leuba le. Re t\u0161wela pele go theelet\u0161a dipelaelo t\u0161a batho ba gaborena gomme re ikemi\u0161edit\u0161e go dira ditoki\u0161o t\u0161eo di dirago gore dipelaelo t\u0161a batho mabapi le dihlotlo t\u0161eo ba lebaganego nat\u0161o di sepelelane le go boloka maphelo. Mo nakong ye ye boima, ma-atla a rena ka seboka a swanet\u0161e a lebi\u0161we polokegong ya t\u0161a ma-phelo le bophelo, le gore kabo ya dijo, meetse, tlhokomelo ya t\u0161a maphelo, t\u0161hirelet\u0161ego ya t\u0161a leago le thekgo ya t\u0161a leago di se \u0161iti\u0161we. Mo mabakeng a a moswana-no\u0161i, re le mmu\u0161o, re le batho ebile re le set\u0161haba, ka nako t\u0161e dingwe re tlo fela re dira dipho\u0161o. Ge dipho\u0161o t\u0161e di ka direga, re tla di loki\u0161a. Efela re swanet\u0161e re gatele pele, re se gakanege goba ra fela maatla. Seemo se re ikhumanago ka go sona se hloka kgotlelelo le bopelotelele. Se hloka kwano le tshephano gare ga gago bjalo ka modudi, le mmu\u0161o wa geno, le magareng ga bobedi mmu\u0161o le wena.", "edition": "2020-05-ed2", "language_code": "nso"}
{"title": "Kilet\u0161o ya sekerete e tla pholo\u0161a maphelo\n", "author": "Silusapho Nyanda\n", "text": "COVID-19 ke baerase ya go hema. Ka gona, batho bao ba folago ba ka ba le maswao a \u0161oro ao a menaganego go feta batho bao ba sa kago ba fola, gwa realo Ngaka Catherine Egbe, setsebi sa mahlale mo Lekaleng la Dinyaki\u0161i\u0161o t\u0161a Alkoholo, Mot\u0161oko le Diokobat\u0161i t\u0161e Dingwe la Khansele ya Dinyaki\u0161i\u0161o t\u0161a Kalafo ya Afrika Borwa.Ngaka Egbe o re go fola go tsebega ka go hlola bont\u0161i bja malwet\u0161i a magolo ao a amant\u0161hwago le maswao a ma\u0161oro a COVID-19.Wona a akaret\u0161a: \u2022 dikankere \u2022 malwet\u0161i a pelo le strouko \u2022 asma \u2022 taepitisi.\u201cLe ge go fola go sa hlole thwii gore motho yo a fola-go a hlokofale ka lebaka la COVID-19, go ka hlola se e sego thwii ka gore go na le kgonagalo ya gore batho bao ba folago ba fetelwe ke malwet\u0161i ao a ka dirago gore motho a hlokofale ka lebaka la baerase,\u201d a realo.Go tlalelet\u0161a se, go fola sekerete go gobat\u0161a tekanyet\u0161o ya setho se sengwe le se sengwe sa mmele gomme se ka kaka-ret\u0161o se dira gore mmele o se be le maatla a go lwant\u0161ha malwet\u0161i.Ngaka Egbe o re go fola mot\u0161oko go t\u0161welet\u0161a dikhe-mikhale t\u0161a go feta 7 000; t\u0161e250 t\u0161a dikhemikhale t\u0161e di kgonthi\u0161it\u0161we go ba di na le mpholo mo mmeleng wa motho. Godimo ga dik-hemikhale t\u0161e 250, t\u0161e 69 di tsebega ka go hlola kankere. Se se fokot\u0161a maphelo a ba-tho bao ba folago gammogo le bao ba thunt\u0161het\u0161wago ka mu\u0161i.O re bao ba nago le bolwet\u0161i bja mafahla (TB) le asma le bona ke balwet\u0161i bao ba lego kotsing ye kgolo ge ba ka fetelwa ke COVID-19.\u201cGo fihla bjalo, go na le bohlatse bja go bont\u0161ha gore bao ba nago le asma ba kotsing ya go ba le maswao a \u0161oro le go ka hlokofala ge ba fetelwa ke COVID-19. Ga go na dinyaki\u0161i\u0161o t\u0161eo di phatlaladit\u0161wego t\u0161eo di bont\u0161hago balwet\u0161i ba TB bao ba lego kotsing eup\u0161a Mokgatlo wa Maphelo wa Lefase o lemo\u0161it\u0161e gore ga go makat\u0161e gore batho bao ba nago le TB ba tla ba le dipoelo t\u0161a kalafo t\u0161a go fokola ge ba ka fetelwa ke COVID-19.\u201dO re sephetho sa go ilet\u0161a theki\u0161o ya motsoko ka fase ga legato le la go dula ka gae go kgahlegong ya batho.Theki\u0161o ya motsokoMopresidente Cyril  Ramaphosa pele o tsebi\u0161it\u0161e gore mo Legatong la Bone, theki\u0161o ya motsoko e tla dumelelwa eup\u0161a mmu\u0161o wa gomi\u0161a sephetho seo ka morago ga ge Khansele ya Taolo ya Coronavirus ya Boset\u0161haba e boledi\u0161ane le ditsebi t\u0161a kalafo le bakgathatema ba go fapana.Ngaka Egbe o re ntle le ditlamorago t\u0161a maphelo t\u0161a go fola, bagwera gant\u0161i ba abelana sekerete gomme seo se ka dira gore phetelo ya COVID-19 e phatlalale ka lebelo mo set\u0161habeng.\u201cGopola, batho ba  kgopet\u0161we go se sware melomo, dinko le mahlo a bona. Ge motho a fola, a ka se kgone go phethagat\u0161a mokgwa wo wa maphelo,\u201d gwa realo Ngaka Egbe.Ka nageng yeo e nago le batho ba bant\u0161i bao ba phelago ka HIV/AIDS, TB, bokgoba ba diokobat\u0161i, bo-tagwa, gare ga t\u0161e dingwe, Ngaka Egbe o kgolwa gore mmu\u0161o o t\u0161ere sephetho sa maleba.O re mmu\u0161o o \u0161omi\u0161a tshedimo\u0161o ye nngwe le ye nngwe ye e lego gona go gata magato a polokego go \u0161irelet\u0161a Afrika Borwa gore e se ikhwet\u0161e e swana le dinaga t\u0161a go swana le Italy.\u201cGa se kilet\u0161o ya go ya go ile; batho ba swanet\u0161e go gopola seo,\u201d a realo.Gonabjale, Afrika Borwa e na le diabamoya t\u0161e mmalwa gomme ge palo ya batho bao ba nyakago dia-bamoya e ka gola nakong ya leuba, naga e tla ikhwet\u0161a e le mathateng gomme e sa kgone go thu\u0161a bao ba hlokago thu\u0161o.\u201cRe na le bonnyane dia-bamoya t\u0161a ka godimo ga  3 000. E no nagana ge bao ba lego ka godimo ga mengwaga ye 65 bao ba folago, go ka diragala gore ba hloke diabamoya. Re tla nyaka diabamoya t\u0161a go feta  10 000 go thu\u0161a sehlopha sona seo fela. Se ke se sengwe sa dilo t\u0161eo mmu\u0161o o lekago go di efoga. Re tshepa gore batho ba tla bona se bjalo ka lebaka le lebotse la go tlogela go fola,\u201d a realo.\n \nNaa o be o tseba?  O ka lelet\u0161a Khanse-le ya Boset\u0161haba ya Kgahlanong le go Fola go  011 720 3145 go go thu\u0161a go tlogela go fola. Mokgahlo wa Kankere wa Afrika Borwa o sepedi\u0161a lenaneo la inthanete, leo le fago thekgo le tshedimo\u0161o go batho bao ba folago bao ba nyakago go tlogela go fola go: http://www.ekickbutt.org.za.\n\n", "edition": "2020-06-ed1", "language_code": "nso"}
{"title": "Temokrasi ya rena e tla re thu\u0161a go fenya COVID -19\n", "author": "vukuzenzele unnamed\n", "text": "Re gare ga batho bao ba kgathago tema kudu mo dipolotiking mo lefaseng. Dipa-lopalo t\u0161a 2018 ka Senthara ya Dinyaki\u0161i\u0161o ya Pew di bont\u0161ha gore maAfrika Borwa ba hlohlolet\u0161wa kudu go t\u0161ea dikgato ka ditaba t\u0161eo di ba amago kudu, go swana le tlhokomelo ya maphelo, thuto, tokollo ya polelo le bomenet\u0161a.Dipalopalo t\u0161e di kgonthi\u0161a seo re \u0161et\u0161e re se tseba ka ga rena, Ga go na seo re ipshina-go ka sona go swana le go boledi\u0161ana gabotse le mmu\u0161o gape le ka bo rena ka ditaba t\u0161a let\u0161at\u0161i t\u0161eo di re tshwenyago. Re na le set\u0161haba sa selegae sa mafolofolo seo se dulago se itoki\u0161edit\u0161e go \u0161irelet\u0161a dito-kologo le ditokelo t\u0161a rena t\u0161e bohlokwa.Diphenyo t\u0161a temokrasi ya rena ke gore maAfrika Borwa a kgolwa gore Molaotheo o a ba \u0161irelet\u0161a le gore dikgorotsheko ke mmoelanyi wa go kwagala wa go se t\u0161ee lehlakore go dikgahlego t\u0161a bona.Ke dut\u0161e ke nagana ka dilo t\u0161e nakong ya ketelo ya kgauswanyane go la Kapa Bohlabela ya go lekola ge e le gore profesene e lokile go lwant\u0161hana le coro-navirus.Raditaba yo mongwe o mpot\u0161i\u0161it\u0161e ge e le gore ke  tshwenywa ke go i\u0161wa kgorotshekong go hlohla dinyakwa t\u0161e dingwe t\u0161a Molao wa Taolo ya Masetlapelo. Molao wo ke motheo wa melawana ka moka ye e tsebi\u0161it\u0161wego ka fase ga maemo a set\u0161haba a masetla-pelo yeo re e tsebi\u0161it\u0161ego go lwant\u0161ha coronavirus.Go tloga mola bothata bjo bo thomago, batho ba bant\u0161i ba phethagadit\u0161e tokelo ya bona ya go leba dikgorotshekong. Melawana ya go dula ka gae e hlohlilwe ka beke ya mathomo ya go dula ka gae ke modudi yo a ikemet\u0161ego go la Mpuma-langa yoo a bego a nyaka gore a dumelelwe go ya polokong. Mo dibekeng t\u0161e \u0161upa t\u0161a go latela, go bile le dihlohlo t\u0161a semolao go t\u0161wa go batho ba mmalwa, mekgatlo ya sedu-medi, mekgatlo ya dipolotiki, Mekgatlo ye e Sego ya Mmu\u0161o (di-NGO) le go mekgatlo ya kgwebo kgahlanong le kgato ye tee goba go feta ya dinyakwa t\u0161a go dula ka gae yeo e bego e sa ba thabi\u0161e. Ba bangwe ba atlegile ditlhohlong t\u0161a bona t\u0161a molao mola ba bangwe ba se a atlega. Ba bangwe ba ile kgorotshekong ba re melato ya bona e be ya t\u0161hoganet\u0161o gomme t\u0161hoganet\u0161o ya melato ya bona ya t\u0161hollwa mola ba bangwe ba hwedit\u0161e ditsela t\u0161e dingwe t\u0161a kimollo yeo ba e nyakago. Ba bangwe ba feleledit\u0161e ba goget\u0161e morago dikgopelo t\u0161a bona go latela go boledi\u0161ana ga bona le mmu\u0161o.Le ge re nyaka go efoga magato afe goba afe a molao kgahlanong le mmu\u0161o, re swanet\u0161e go amogela gore badudi bao ba sa thabi\u0161wego ke magato afe goba afe ao mmu\u0161o o t\u0161erego sephetho sa go a phethagat\u0161a ba na le tokelo ya go ya dikgorotshekong go nyaka kimollo ye nngwe le efe goba efe ye e ba kgotsofat\u0161ago. Ye ke kgopolo ye e tlwaelegilego mo temokrasing ya mola-otheo gape ke maitshwaro ao a amogelegago ka botlalo nageng yeo e theilwego molaong.Re na le melawana le ditekolo t\u0161eo di lokilego go kgonthi\u0161a gore ntlha ye nngwe le ye  nngwe ya taolo e sepelelana le molaotheo. Moo re hwet\u0161wago re fo\u0161it\u0161e, re tla rwe\u0161wa maikarabelo ke dikgorotsheko gomme, godimo ga t\u0161e ka moka, ke badudi ba rena. Ntle le dikgorotsheko t\u0161a rena, Diinstitu\u0161ene t\u0161a rena t\u0161a Mmu\u0161o t\u0161eo di Thekgago Temokrasi ya Molaotheo di gona go kaonafat\u0161a ditokelo t\u0161a badudi ba rena, go no swana le mekgatlo ye e hlokomet\u0161ego dipho\u0161o t\u0161a mekgatlo ya phethagat\u0161o ya molao.Bjalo ka ge ke bodit\u0161e raditaba, moAfrika Borwa yo mongwe le yo mongwe o na le tokelo ya go leba kgorotshekong, le nna, bjalo ka Mopresidente, nka se thibele  mang goba mang yo a phethagat\u0161ago tokelo yeo.Go bile le, gape go tla t\u0161wela pele go ba le, ditsholo t\u0161e maatla le le\u0161ata go dintlha t\u0161e mmalwa go karabelo ya set\u0161haba go co-ronavirus, go t\u0161wa mmotlolong wa tshedimo\u0161o le dikakanyo, go ditlamorago t\u0161a ekonomi t\u0161eo di ka tli\u0161wago ke melawana ya go dula ka gae. Bjalo ka mmu\u0161o ga re lwat\u0161hane le ditsholo t\u0161eo goba go laela batho gore ba se di t\u0161welet\u0161e.Go fapana le seo, ditsholo, t\u0161eo e lego t\u0161a go aga, di re thu\u0161a go fetoga le go potlaka go arabela boemo le maemo ao a fetogago. Di kaonafat\u0161a ngangi\u0161ano ya set\u0161haba gomme ya fa ka moka ga rena kwe\u0161i\u0161o ye kgolo ya dilo t\u0161e di diregago.Nako le nako re t\u0161wela pele go elet\u0161wa ke tshedimo\u0161o ya mahlale, ekonomi le boitekelo ge re t\u0161ea diphetho le go dira melawana go karabelo ya coro-navirus. Moo go kgonagalago ka fase ga maemo a a bothata, re ikemi\u0161edit\u0161e go kopana le go boledi\u0161ana. Re nyaka maAfrika Borwa ka moka go ba karolo ya maitapi\u0161o a a set\u0161haba. Mant\u0161u a badudi fela a swanet\u0161e go t\u0161wela pele go kwewa ka nako ye ye \u0161oro ya go swana le ye re lego go yona.Leuba la coronavirus le dikgato t\u0161eo re di t\u0161erego go le lwant\u0161ha di hlot\u0161e bothata go batho ba rena. Le hlot\u0161e t\u0161hiti\u0161o ye kgolo le mathata. Le ge re ka \u0161upa t\u0161welopele ye re e dirilego go fokot\u0161a phetelo ya baerase, leeto e sa le le telele. Dibeke le dikgwedi t\u0161e di tlago di tla ba bothata gomme di tla nyaka t\u0161e dint\u0161i go  t\u0161wa go batho ba rena.Ka gona leuba le tla t\u0161wela pele go fa kgatelelo ye kgolo set\u0161habeng le makaleng a rena. Le ge re bula ekonomi ya rena ka go nanya, go tla ba le khuet\u0161o ye \u0161oro go dilo t\u0161e bohlokwa t\u0161eo batho ba di nyakago. Ge fela se se sa direga, kgonagalo ya thulano, go se kwe\u0161i\u0161ane le go se kgotsofale di tla dula di le gona.Ge re sepela tseleng ye ye boima, Molaotheo wa rena ke wona o re hlahlago gape ke wona o re \u0161irelet\u0161ago gabotse. Temokrasi ya rena ye botse e fa maatla le moya wo re o nyakago go fenya bothata bjo bjo bogolo.Bjale ka ge mmu\u0161o o amogela gore bao ba llelago kgorotshekong ba hlohlelet\u0161wa ke selo se sebotse, le rena re swanet\u0161e go amogela gore diphetho t\u0161eo di t\u0161erwego ke mmu\u0161o le t\u0161ona di dirilwe ka moya wo mobotse gape di dirilwe go kaonafat\u0161a, eup\u0161a e sego go kwe\u0161a bohloko, dikgahlego t\u0161a maAfrika Borwa.Godimo ga t\u0161e ka moka selo se bohlokwa go rena ke go boloka maphelo. Sephetho se sengwe le se sengwe seo re se t\u0161erego se laolwa ke go kaonafat\u0161a ditoke-lo t\u0161a go phela le t\u0161a seriti t\u0161eo di bolet\u0161wego ka Molaotheong.Re tla t\u0161wela pele go amogela dikgopolo t\u0161a go fapana gape t\u0161e dimpe mo nakong ya kara-belo ya set\u0161haba ya coronavirus. Dikgopolo ka moka di re thu\u0161a go \u0161oma bokaone le gabotse.Go phethagat\u0161a ga batho ga ditokologo t\u0161a bona t\u0161a motheo t\u0161a go hlagi\u0161a matshwenyego a bona, go it\u0161welet\u0161a le mekgahlo yeo ba e ratago le go bolela ka fao ba ratago ke se\u0161upo sa te-mokrasi ye botse ye re nago le yona. Eup\u0161a go feta moo, dito-kelo t\u0161e di bohlokwa go katlego ya ntwa ya rena ya set\u0161haba le tiri\u0161ano go fenya coronavirus.", "edition": "2020-06-ed1", "language_code": "nso"}
{"title": "Afrika Borwa e theo\u0161edit\u0161we maemong a boraro\n", "author": "vukuzenzele unnamed\n", "text": "Ge a be a bolela le set\u0161haba malobanyana ka dikgatelopele t\u0161a Afrika Borwa t\u0161a leano leo le lekanedit\u0161wego kotsing go laola go phatlalala ga COVID-19, Mopresidente o bolet\u0161e gore naga ye e tla ba le lemanoga leo le fapafapanego goya ka mafelo go swaragana le mafelo ao a nago le palo ya godimo ya bolwet\u0161i le diphetelo t\u0161a godimo.\nMafelo a palo ya godimo ya COVID-19Mafelo ao a latelago a tsebagadit\u0161we bjalo ka ao a nago le palo ya godimo ya coronavirus. Ona a akaret\u0161a metsesetoropo ye latelago: Toropokgolo ya Tshwane  Toropokgolo ya Johannesburg  Ekurhuleni  eThekwini  Boemakepe bja Nelson Mandela  Toropokgolo ya Buffalo le Motsekapa.Mafelo a mangwe ao a hlaot\u0161wego bjalo ka ao a nago le palo ya godimo ya bolwet\u0161i bjo ke West Coast, Overberg le mebasepala ya selete ya Cape Winelands gola Kapa Bodikela, Selete sa Chris Hani gola Kapa Bohlabela, le Selete sa iLembe gola KwaZulu-Natal.Lefelo la palo ya godimo ya bolwet\u0161i le hlalo\u0161wa bjalo ka lefelo leo le nago le batho ba go feta ba bahlano bao ba fetet\u0161wego godimo ga batho ba bangwe le ba bangwe ba 100 000 goba fao diphetelo t\u0161e diswa di hlatlogago ka lebelo. Go phenkgi\u0161ana le baerase ye mo mafelong a, mmu\u0161o o tla phethagat\u0161a magato ao a tsenelet\u0161ego ao a nepilego go fokot\u0161a palo ya diphetelo t\u0161e diswa t\u0161a bolwet\u0161i.\u201cRe hloma magato ao a kaonafadit\u0161wego a  diphuruphut\u0161o, taolo ya diphetelo le taolokakaret\u0161o. Re tla romela sehlopha sa ba\u0161omi ba maitemogelo ba nako t\u0161ohle lefelong lefe goba lefe la palo ya godimo ya bolwet\u0161i bjo,\u201d a realo Mopresidente.Sehlopha se se tla akaret\u0161a ditsebi t\u0161a malwet\u0161i set\u0161habeng, dingaka t\u0161a mo set\u0161habeng, baoki, ba\u0161omedi ba maphelo a set\u0161haba, ditsebi t\u0161a maphelo a bohle le ba\u0161omedi ba ditirelo t\u0161a t\u0161hoganyet\u0161o t\u0161a bongaka, ebile ba tlo thekgwa ke ditsebi t\u0161e t\u0161wago nageng ya Cuba.\u201cRe tla kgokaganya lefelo lefe goba lefe la palo ya godimo ya diphetelo le ditirelo t\u0161a go dira diteko, dinolofat\u0161i t\u0161a go ipeela thoko, dinolofat\u0161i t\u0161a go itswalelela o le no\u0161i, dikalafo, mepete ya maokelo le go lota mehlala ya bao ba kopanego le bao ba fetet\u0161wego ke bolwet\u0161i.\u201cGe go ka ba maleba, karolo efe goba efe ya naga e ka bu\u0161et\u0161wa maemong a bone goba a bohlano ge go phatla-lala ga bolwet\u0161i go sa laolege go sa kgathale magato a rena le ge go nale le kotsi ya gore dinolofat\u0161i t\u0161a rena t\u0161a maphelo di ka tlalelwa,\u201d a realo.Lenaneo la mafelo a palo ya godimo ya bolwet\u0161i bjo le tla fetlekwa morago ga dibeke t\u0161e dingwe le t\u0161e dingwe t\u0161e pedi goya ka kgatelopele ya baerase ye.Go bulwa ga ikonomiPhethagat\u0161o ya magatotemo\u0161o a maemo a boraro ao a thomilwego mathomong ga Phupu 2020, a be a ama go boela mo\u0161omong ga mafapha a mant\u0161i a ikonomi, eup\u0161a seo se swanet\u0161e go dirwa ka go latela ditshepedi\u0161o t\u0161a maphelo t\u0161e tii\u0161eledit\u0161wego letsogo le melao ya go katoga batho ba bangwe. Ba\u0161omi ba bant\u0161i ba mmu\u0161o le bona ba boet\u0161e me\u0161omong goya ka dipeakanyet\u0161o t\u0161a Molao wa t\u0161a Maphelo le Polokego Me\u0161omong le goya ka fao ba \n\nhlahlilwego ke Kgoro ya Tirelo le Taolo ya Set\u0161haba, ka t\u0161homi\u0161ano le dikgoro t\u0161e dingwe t\u0161a mmu\u0161o ka moka.\nDitshepedi\u0161o le dithulaganyo mafelong a me\u0161omoKa ge mafapha a mant\u0161i a ikonomi a bulwa, mmu\u0161o o tla bea tshepho ya ona go matsapa a go ipopa set\u0161habeng gotee le bakgathatema ka moka ba bohlokwa go kalokana le mabakakgolo ao a hlolago kotsi mafe-long a me\u0161omo le kgokagano magareng ga ba\u0161omedi le batho set\u0161habeng.\n\u201cKa gona, re tla be re ruma palo ye bonagalago ya ditshepedi\u0161o t\u0161a mafapha ebile re tla nyaka gore khamphani ye nngwe le ye nngwe e hlame thulaganyo ya yona ya lefelo la mo\u0161omo pele e ka bula gape,\u201d a realo.\nGo ya ka dithulaganyo t\u0161e, go tla nyakega gore dikhamphani di hlome magato a go hlohlelet\u0161a tlhweko le a go katoga batho ba bangwe gotee le dinolofat\u0161i t\u0161a gona; go tla nyakega gore dikhamphani di lekole ba\u0161omi ge ba fihla me\u0161omong t\u0161at\u0161i ka t\u0161at\u0161i, bao ba ka bego ba fetet\u0161we ba tswalelwe ba le no\u0161i le go dira dipeakanyo t\u0161a gore ba dirwe diteko.\u201cDikhamphani di swanet\u0161e go thu\u0161a gape ka go lota me-hlala ya bao ba kopanego le bao ba fetet\u0161wego ke bolwet\u0161i bjo ge diteko di laet\u0161a gore ba\u0161omi ba nale bolwet\u0161i. Ka baka la go ba kotsing ga bona, ba\u0161omi ka moka ba mengwaga ya ka godimo ga ye 60 le bao ba nago le malwet\u0161i a mangwe mebeleng go swana le bolwet\u0161i bja pelo, bolwet\u0161i bja go hema bja go se folele sa ruri le kankere ba swanet\u0161e go dula ka magae,\u201d a realo Mopresidente.\nBa\u0161omi bao ba kgonago go \u0161oma ka magaeng ba swanet\u0161e go dumelelwa go dira bjalo.Ka go latela magato a, di-tirelo ka moka t\u0161a go bop\u0161a ga diphahlo, t\u0161a meepo, t\u0161a dit\u0161helete, t\u0161a ditsebi le t\u0161a kgwebo, t\u0161a theknolot\u0161i ya ditshedimo\u0161o, t\u0161a dikgokagano, t\u0161a mmu\u0161o le t\u0161a babegaditaba di tla bulwa gape ka la 1 Phupu 2020. Dipeakanyet\u0161o t\u0161e maleba t\u0161a go thoma ka leswa le t\u0161a go dira dilo ka dikgato go tla nyakega gore di hlongwe lefelong lefe goba lefe la mo\u0161omo.\n\u201cDikgwebo t\u0161a  theki\u0161obont\u0161i le t\u0161a bogwebi di tla bulwa ka botlalo, go akaret\u0161wa le mabenkele, di-spaza le bagwebi ba mebileng. Ditirelo t\u0161a e-commerce le t\u0161ona di tla t\u0161welapele go bulwa. Mafapha a mangwe ao a but\u0161wego nako ya go feta, go swana le temo le kagodithokgwa, ditirelokholo, ditirelo t\u0161a bongaka, t\u0161welet\u0161o ya dijo le go dirwa ga dit\u0161welet\u0161wa t\u0161a tlhweko, le t\u0161ona di tla dula di but\u0161we ka botlalo,\u201d a realo.\nDitiragalo t\u0161a ikonomi t\u0161a kotsi ya godimo di iledit\u0161weDitiragalo t\u0161a ikonomi t\u0161a kotsi ya godimo di tla dula di but\u0161we. T\u0161ona di akaret\u0161a:\n\u2022 Diresturente, dipara le dithabene, ntle le go tli\u0161et\u0161wa goba go itatela dijo.\u2022 Madulo le maeto a difo-fane a ka mo nageng, ntle le maeto a kgwebo ao a tlo dumelelwago ka dikgato ka mat\u0161at\u0161ikgwedi ao a tlo tsebagat\u0161wago.\u2022 Dikhonferense, ditiragalo ka kakaret\u0161o, ditiragalo t\u0161a boithabi\u0161o le t\u0161a dipapadi.\u2022 Ditirelo t\u0161a tlhokomelo ya batho, go akaret\u0161wa go dira meriri le ditirelo t\u0161a go botsefat\u0161a mmele.Leemaema la batho le theki\u0161o ya madilaBatho ba tlo kgona go it\u0161hidulla nako efe goba efe mo let\u0161at\u0161ing, go akaret\u0161wa gore se ga se dirwe ka sehlo-pha. Kilet\u0161o ya mesepelo ya batho le yona e tlo fedi\u0161wa.\u201cMadila a ka reki\u0161wa gore batho ba nwele ka magae a bona feela ka tlase ga maemo ao a tii\u0161eledit\u0161wego letsogo, ka mat\u0161at\u0161i ao a it\u0161ego a beke le ka dinako t\u0161e fokodit\u0161wego. Dikwalakwat\u0161o mabapi le taba ye di tla dirwa ge re \u0161et\u0161e re rumile ditheri\u0161ano t\u0161a rena le lefapha le ka dipeelano t\u0161a go fapafapana,\u201d a realo Mo-presidente.Theki\u0161o ya dit\u0161welet\u0161wa t\u0161a mot\u0161oko e tla dula e iledit\u0161we Maemong a Boraro, ka baka la kotsi ya maphelo ya go amana le go kgoga mot\u0161oko.\u201cDikopano ka moka di tla dula di iledit\u0161we, ntle feela le mahu ao a swanet\u0161ego go ba le batho ba go se fete 50 goba dikopano t\u0161a mafelong a mo\u0161omo ka merero ya go amana le t\u0161a mo\u0161omo,\u201d a realo.Batho ba letele tlhatlogo ya diphetelo t\u0161a bolwet\u0161iMopresidente Ramaphosa o bolela gore, ka gona go itoki\u0161et\u0161a tlhatlogo ye letet\u0161wego ya diphetelo t\u0161a COVID-19 ka mo nageng, mepete ya maokelo ya go balelwa go 20 000 e be e beet\u0161we thoko ebile e gare e beelwa thoko go \u0161et\u0161a feela ditiragalo t\u0161a COVID-19, le gore maokelo a 27 a nakwana a gare a agwa go potologa naga. \u201cA mant\u0161i a maokelo a a itoki\u0161edit\u0161e go amogela balwet\u0161i ba coronavirus.\u201d Mopresidente o bolela gore mmu\u0161o o thabela mo\u0161omo wo bahlankedi ba set\u0161haba ba t\u0161welago pele go o dira, kudukudu bao e lego bona ba mathomo mo ntweng ya kgahlanong le COVID-19.\u201cPolokego ya ba\u0161omi ka moka, go akaret\u0161wa le bahlankedi ka moka ba set\u0161haba, ke taba ya go hlobaet\u0161a kudu go rena. Re tla t\u0161welapele go dira bot\u0161ohle bja rena go netefat\u0161a kabo yeo e lekanego ya didiri\u0161wa t\u0161a t\u0161hirelet\u0161o ya mmele go fihlelela polokego ya batho ka moka ge ba le me\u0161omong.\u201cDilong ka moka, segolothata ke gore re fokot\u0161e kgonagalo ya phetelo ya baerase ye le go hlola tikologo ya go bolokega bathong ka moka,\u201d a realo. \u2013 SAnews.gov.za\u2022  E t\u0161welapele go t\u0161wa letlakaleng la 1CORONAVIRUSUPDATETSHEDIMO\u0160O YA COVID-19Vuk\u2019uzenzele 2\n\nDikelet\u0161o t\u0161e o ka di latelago go efoga go fetelwa ke bolwet\u0161i bja coronavirus \u00bbDula ka gae ka fao o ka kgonago ka gona. \u00bbGopola go katoga batho ba bangwe. \u00bbApara maseke sefahlegong. \u00bbHlapa matsogo gabotse ka sesepe. Hlapa boka morago bja matsogo a gago, gare ga menwana le ka fase ga manala. Dula o hlapa matsogo a gago ka sesepe pele o eja le ka morago ga ge o e t\u0161wa ka ntle. \u00bbThiba molomo wa gago ka thi\u0161u ge o gohlola goba o ethimola. Ka nako t\u0161ohle, efoga go swaraswara sefahlego sa gago ka matsogo a dit\u0161hila. Ge o gapelet\u0161ega go swaraswara sefahlego, netefat\u0161a gore o hlapa matsogo a gago gabotse ka sesepe. \u00bbNyaka thu\u0161o ya bongaka ge o ikwa o se gabotse mmeleng. Dika t\u0161a setlwaedi t\u0161a COVID-19 mmeleng di akaret\u0161a go gohlola, nko ya go elela mamina, go fi\u0161afi\u0161a le go felelwa ke moya. Ge e ba o itemogela dife goba dife t\u0161a dika t\u0161e, hwet\u0161a thu\u0161o ya bongaka ka nako.\nGo hwet\u0161a tshedimo\u0161o ka botlalo, lelet\u0161a nomoro ya mogala ya go \u0161oma bo\u0161ego le mosegare ya Sehlongwa sa Boset\u0161haba sa Malwet\u0161i ao a Fetelanago ya 0800 029 999 goba o ye wepsaeteng ya www.health.gov.za  le ya www.nicd.ac.za", "edition": "2020-06-ed2", "language_code": "nso"}
{"title": "A re \u0161irelet\u0161eng le go thekga bana ba rena\n", "author": "vukuzenzele unnamed\n", "text": "Ka tsela ye maleba, ka lona let\u0161at\u0161i leo ke Let\u0161at\u0161i la Bolefase la Dit\u0161habakopano la Batswadi, la go hlompha boikgafo ba batswadi le bahlokomedi polokegong ya bana.\nKe rata go leboga dimilione t\u0161a batswadi, bokoko le bora kgolo le bahlokomedi Afrika Borwa ka bophara bao ba t\u0161welago pele go kgatha tema ye bohlokwa mo mengwageng ya mathomo ya tlhalefo ya badudi ba bannyane ba naga ye, e lego bana. Tlhohlelet\u0161o, thekgo le t\u0161hirelet\u0161o ye e fiwago bana go t\u0161wa batswading ba bona le bahlokomeding ba bona e bohlokwa lethabong la bona la ka moso le katlegong ya bona. Ka la 1 Phupu 2020 naga e thomile kgato e ntshwa mo phenkgi\u0161anong ya yona kgahlanong le coronavirus. Ditiragalo t\u0161e nt\u0161i t\u0161a ikonomi le t\u0161a leago di thomile ka leswa, go akaret\u0161wa le go bulwa gape ga dikolo ka dikgato.Re bolet\u0161e gore re bula dilo ganyane ganyane, ka go hlahlwa ke dikelet\u0161o t\u0161a boramahlale ba rena le go etwapele ke diti-ragalo t\u0161a kgonthe set\u0161habeng le ditheri\u0161ano t\u0161e swerwego le bakgathatema.Mo dibekeng t\u0161e mmalwa t\u0161e fetilego, re itoki\u0161edit\u0161e go boela dikolong, re bile le ditheri\u0161ano t\u0161e nabilego le t\u0161e tsenelet\u0161ego gotee le bakgathatema ka moka sedikong sa thuto. Ditheri\u0161ano t\u0161e di hlahlile lemanoga la rena mo mo\u0161omong wo o raranego ebile o le boima.Ba bant\u0161i ba bakgathatema ba, go akaret\u0161wa baruti\u0161i le batswadi, ba laedit\u0161e ka fao ba hlobaet\u0161wago ke seemo sa boituki\u0161o ba dikolo t\u0161e nt\u0161i. Re ba kwele, re amogela dipelaelo t\u0161a bona ebile re t\u0161ea magato a maleba go rarolla dipelaelo t\u0161a bona le dit\u0161hi\u0161inyo.Go a kwe\u0161i\u0161agala gore batswa di ba bant\u0161i le bahlokomedi ba nale maikutlo ao a tswaka tswakanego nakong ye mabapi le go bulwa gape ga dikolo. Go nale kimollo ya gore bana ba tla kgona go t\u0161wet\u0161apele dithuto t\u0161a bona morago ga go seye diphapho\u0161ing le diholong t\u0161a bofahlo\u0161i. Baswa ba fi\u0161egelwa go ba ka diphapho\u0161ing gape le go bona bagwera le baruti\u0161i ba bona.Eup\u0161a go nale poifo ka lehlakoreng la batswadi, baruti\u0161i le barutwana ka bobona.Batswadi ba nyaka kgonthi\u0161i\u0161o ya gore magato a maleba a tlo go hlongwa go \u0161irelet\u0161a baru twana ka botlalo. Polokego ya bana go ya ka ponego ya t\u0161a maphelo le ya bophelo ga se taba ye re ka hlwago re ngangi le mahlaga ka yona. Ke taba ye tlago pele ga t\u0161ohle.Ge re le gare re itoki\u0161et\u0161a go bulwa gannyane gannyane ga dikolo le mafelo a thuto ya godingwana, makgotlataolo a thuto a be a \u0161oma ga boima me\u0161omong a hloma magato a maleba a maphelo le a polo kego. Sengwalwa seo se hlami lwego mabapi le ditshepedi\u0161o t\u0161a motheo t\u0161a go \u0161oma di filwe dikolo ka moka. Ditshepedi\u0161o t\u0161e t\u0161a motheo t\u0161a go \u0161oma di akaret\u0161a merero ya go swana le tlhahlo le go tsebi\u0161wa ga mafelo go bao ba tla bego ba lekola batho dikolong, peakanyoleswa ya t\u0161hupadipaka le go feto\u0161a sebopego sa diphapho\u0161i gore di fihlelele dinyakwa t\u0161a go katogana.Re t\u0161welapele ka tshepedi\u0161o ya go tli\u0161a didiri\u0161wa t\u0161a t\u0161hirelet\u0161o ya mmele le go netefat\u0161a go ba gona ga meetse le ditirelo t\u0161a tlhweki\u0161o. Ge dithuto di thoma ka diphapho\u0161ing, di tla dirwa ka fase ga maemo a go tii\u0161elet\u0161wa letsogo ka palo yeo e theo\u0161it\u0161wego ka tsela ye nepaget\u0161ego ya barutwana le baithuti.Bjalo ka batswadi, baruti\u0161i, makgotlataolo a dikolo (di-SGB) le mmu\u0161o, re a kwana gore ga go na sekolo seo se swanet\u0161ego go bulwa go fihlela ge go hlongwa magato a dinyakwa t\u0161a polokego. Go swanet\u0161e gore t\u0161ohle di be molaleng ka maemo a boituki\u0161o a sekolo sefe goba sefe. Motho mang le mang yo e lego mokgathatema, e kaba motswadi, moleloko wa SGB, moruti\u0161i goba mohla nkedi wa mmu\u0161o o swanet\u0161e go kgona go ba le tshedimo\u0161o ye nepaget\u0161ego ka seemo sa boituki\u0161o sa sekolo se sengwe le se sengwe. Ke maikarabelo a rena ka moka go netefat\u0161a gore tikologo ya go ithuta e bolokegile.Ke rata go rolela batswadi le bahlokomedi kefa, kudukudu ka tema yeo ba e kgathilego di kgweding t\u0161e pedi t\u0161a go feta. Ka ge dikolo di be di tswalet\u0161we, ba ile ba swanela ke go t\u0161ea maikarabelo a magolo a t\u0161at\u0161i ka t\u0161at\u0161i a thuto le a tlhabollo ya bana ba bona. Ba tswadi ba bant\u0161i le bahlokomedi ba ile ba swanela ke go thu\u0161a ka me\u0161omo ya bona ya sekolo ka magaeng, gomme seo sa ba dira gore ba thabele mo\u0161omo wo boima wo o dirwago ke baruti\u0161i t\u0161at\u0161i ka t\u0161at\u0161i.Ge go tswalelwa ga naga go fedi\u0161wa le ge barutwana ba boela dikolong, rena bjalo ka batswadi re swanet\u0161e go t\u0161welapele go kgatha tema ya rena ka mafolofolo dithutong t\u0161a bana ba rena, e kaba ka go tsenela di-SGB, go ithaopa go thu\u0161a dikolo ka ditirelo goba mehuta ye mengwe ya thu\u0161o. Batswadi ba ka tsent\u0161ha matsogo ka go ithaopa go hlweki\u0161a dikolo, go thoma dit\u0161hengwana t\u0161a merogo le gape go ba karolo ya dikomiti t\u0161a polokego ya dikolo t\u0161a kgauswi. Se se ka feto\u0161a dikolo gore e be dikolo t\u0161a makgonthe t\u0161a set\u0161haba.Le ge e le gore re ka ikwa re fi\u0161ega le go boifa ge barwa le barwedi ba et\u0161wa ka matsogo ng a rena a tlhokomelo goya dikolong, re swanet\u0161e go hlohlelet\u0161wa ke ntlha ya gore go t\u0161eerwe matsapa ka moka go ba \u0161irelet\u0161a. Bjalo ka batswadi, le beile tshepho ya lena go rena ka pabalelo le polokego ya bana ba lena. A re a t\u0161ee bofefo maikarabelo a. Mo dibekeng le mo mat\u0161at\u0161ing ao a tlago, re tla be re beile leihlo go boela dikolong.Ge re latela ditshepedi\u0161o le go latela magato ka moka a polo kego, bjalo ka batswadi, baruti\u0161i, set\u0161haba le baithuti, re tla atlega go fokot\u0161a kotsi yeo e tli\u0161wago ke coronavirus.Se se \u0161alang ke gore ke fela magato a rena ka o tee ka o tee le magato a rena a mohlakane lwa ao a tlo dirago gore bana ba rena ba bolokege. T\u0161ohle t\u0161eo re tla di dirago go tloga mo, re swanet\u0161e go di dira mmogo.\n", "edition": "2020-06-ed2", "language_code": "nso"}
{"title": "Bafsa ba Afrika Borwa ke mothopo wa tlhohlelet\u0161o le kholofelo \n", "author": "vukuzenzele unnamed \n", "text": "Go sa kgathale gore ba dula kae ebile go sa kgathale gore ba dira eng, yo mongwe le yo mongwe o na le phi\u0161egelo ye kgolo ya go feto\u0161a lefase.Le ge e le gore ka nnete ba nyaka go kaonafat\u0161a maphelo a bona, gape ba nyaka go \ufb01  -hlelela set\u0161haba se sekaone le lefase le lekaone. Ba ipona bjalo ka bahlankedi ba phetogo ya motheo.Ka historing ka moka bafsa ba bile ketapele go phetogo. Mo mengwagasomeng ye mmalwa ye e fetilego, bafsa ba hlomile twant\u0161ho kgahlanong le tlhokego ya toka, go thoma ka dikgarurung t\u0161a baithuti t\u0161a 1968 ka Paris, go \ufb01  hla go lesolo la twant\u0161ho ya dintwa ka Uni-ted States ka mengwageng ya bo 1960, go \ufb01  hla go twant\u0161ho ya bokoloniale ka dinageng t\u0161e nt\u0161i t\u0161a Afrika le t\u0161a E\u0161ia, go \ufb01  hla go ntwa kgahlanong le kgethologanyo, go fihla go Megwanto kgahlanong le Mebu\u0161o ya maArapoMo nakong ye e sa t\u0161wago go feta, bafsa ba bile ketapele ya lesolo la #BlackLivesMatter leo le hwedit\u0161ego thekgo ya lefase ka bophara ka morago ga po-lao ya George Floyd ka United States.Mo dibekeng t\u0161e mmalwa t\u0161e di fetilego, balweladitokelo t\u0161a bathobaso lefaseng ka bophara ba be ba nyaka go tlo\u0161wa ga maswao ao a retago bo\u0161oro le dikgaruru t\u0161a bao ba bego ba gweba ka makgoba le bokolo-niale.Ka dit\u0161hupet\u0161ong t\u0161eo di bego di dirwa ka Yunibesithing ya Oxford mo nakong ye e sa t\u0161wago go feta modiradit\u0161hupet\u0161o o be a swere polakata yeo e bego e ngwadilwe mant\u0161u a \u2018Rhodes must Fall\u2019, e lego seo se bego se thekga seo se bego se dirwa ke baithuti ka nageng ya rena mo mengwageng ye mehlano ye e fetilego.Bafsa go ralala le lefase ba hwedit\u0161e seo ba ka se lwelago mmogo. Ba thuba dihlwadieme le maswao a semorafe, ba nyaka gore go tlo\u0161we bokolo-niale ka gare ga mananeothuto, ebile ba ipilet\u0161a go dihlongwa gore di fedi\u0161e semorafe le go fedi\u0161a go se akaret\u0161e ba bangwe set\u0161habeng.Gomme ka fao, re ketekile segopot\u0161o sa moloko wa 1976 ka la 16 Phupu 2020, re reta gape bafsa ba Afrika Borwa ya ka morago ga kgethologanyo, e lego ba phethagat\u0161i ba bohlo-kwa ba bohwa bjo bohlokwa bjo.\nNepo ya moloko wa 1976 e be e le go fedi\u0161a seo se bego se bit\u0161wa thuto ya bathobaso; ya bafsa ba lehono ke go i\u0161a pele prot\u0161eke ya poelanyo le pheto\u0161o ya boset\u0161haba.Mo nakong ye e tlago go tla be go bolelwa ka ngwaga wo, gore ngwaga wa 2020 o bile mathomo a lebakanako le leswa la histori ya batho.Coronavirus ga se ya ba fela le seabe se segolo go maphelo le go iphedi\u0161eng ga batho, e feto\u0161it\u0161e gape le toka ya set\u0161haba lefaseng ka bophara.Ka fao leuba le le hlaset\u0161ego batho ka gona e bile segopot\u0161o sa kamagano ya batho le ya go se lekalekane kudu ga batho fao go lego gona gareng ga dinaga le ka gare ga dinaga.Leuba le le emet\u0161e sebaka sa go \u2018beakanya leswa\u2019 lefase leo le nago le bojato, go ikhola le go itirela e sego fela ga batho eup\u0161a ga dit\u0161haba ka moka.Bafsa ba re bot\u0161a gore mai-tshwaro a bohlokwa a seriti, a go naganela ba bangwe le a kwelobohloko a swanet\u0161e go ba metheo ya set\u0161haba se seswa seo se tlago t\u0161welela, le gore ba ikemi\u0161edit\u0161e go ba dinkgwete t\u0161a lefase le le leswa le lekaone.Ka dipoledi\u0161anong t\u0161eo ke bi-lego le t\u0161ona le bafsa ke bolet\u0161e gore re se tsoge re nyadit\u0161e maatla a kgopolo ye it\u0161ego, ka gobane dikgopolo di kgona go feto\u0161a lefase ebile di le feto\u0161it\u0161e. Dikgopolo di hlohleledit\u0161e kgatelopele ya batho gomme ke t\u0161ona di re kgont\u0161hago go hloma tsela ye mpsha ka nakong ya ka morago ga coronavirus.Bafsa ba ba feto\u0161it\u0161e dikgo-polo t\u0161a bona go ba kgato ye ba e t\u0161eago. Ga se ba dume-lela tlhokego ya methopo go ba \u0161iti\u0161a. Ba itlhomet\u0161e sebaka ka Makaleng a mmalwa go thoma ka go la tiri\u0161o ya theknolot\u0161i ya maemo a godimo go \ufb01  hla ka go t\u0161wet\u0161e peleng go ya go ile ga tikologo.Bjale go feta le peleng re tla lebelela moya wa boitlhamelo le wa t\u0161wet\u0161opele ka mafolofolo wa bafsa ba rena gore ba tle ka ditharollo t\u0161eo di ba holago, di holago dit\u0161haba le set\u0161haba go mathata a tlhokego ya me\u0161omo.Re sa le gona fao, ke hlohla bafsa ba rena go hloma le go hlama mananeo ao a tlago re kgont\u0161ha go fihlelela dinepo t\u0161a rena t\u0161a t\u0161wet\u0161opele.Ka 1961, naga ya Cuba ye e lwelago ditokelo t\u0161a batho e romet\u0161e baithuti ba baithaopi ba bafsa dithabeng le metseng go ya go aga dikolo, go ruta go kgona go bala le go ngwala le go hlahla baruti\u0161i ba bafsa. Lesolo le le sa bonwa bjalo ka lesolo la go ruta batho go bala le go ngwala leo le ilego la atlega kudu ka historing ya lehono.Bafsa ba rena ba swanet\u0161e go ba le masolo a go hlabolla set\u0161haba gomme ba swanet\u0161e go a eta pele.Go swana le ge ba lwet\u0161e tekatekano ka go thuto ya godi-ngwana, mafolofolo a magolo a bafsa ba rena a swanet\u0161e go \u0161omi\u0161wa go lwant\u0161ha phi-hlelelo ye e lekalekanago ya tlhokomelo ya maphelo, go pheto\u0161o ya go ba beng ba naga le, se bohlokwa kudu, go lwela toka go t\u0161a bong.Go swana le maAfrika Borwa ka moka, ke tshwent\u0161we kudu ke tlhatlogo ya dipolao t\u0161a ma-kgarebe ka diatleng t\u0161a banna. T\u0161e ke ditiro t\u0161a bophoofolo t\u0161e di t\u0161ho\u0161ago t\u0161eo go se nago le fao re di beilego gona ka set\u0161habeng sa rena.Lesolo la baagi leo le etilwego pele ke bafsa, go tli\u0161a temo\u0161o le kelet\u0161o ya sethaka ke ditlabelo t\u0161e bohlokwa ka masolong a rena a go fedi\u0161a dikgaruru t\u0161a bong set\u0161habeng (GBV). Go sa le bjale, re swanet\u0161e go maatlafat\u0161a tshepedi\u0161o ya rena ya toka, re netefat\u0161e gore badirabosenyi ba a golegwa, le gore maemo a peila le a parola ya bona a a maatlafat\u0161wa le gore bao ba romet\u0161wego kgolegong bophelo ka moka ba t\u0161ea bophe-lo bja bona ka moka ba le ka kgolegong.Le ge e le gore se se hloka kga-to ye e t\u0161ewago ke set\u0161haba ka bophara, ke ipilet\u0161a kudukudu go masogana go lwant\u0161ha GBV . Ka ntle le ge re ka fedi\u0161a ntwa ye e lebi\u0161it\u0161wego go basadi ba Afrika Borwa, toro ya go ba le set\u0161haba se seswa e tla dula e le boima go \ufb01  hlelelwa.Bao ba rena re bego re le karolo ya masolo a baithuti ka nakong ya kgethologanyo re fela re bot\u0161i\u0161wa gore re nagana eng ka ga bafsa ba lehono. Go na le kgoket\u0161o ya go boela morago kgale \u2018nakong ya mat\u0161at\u0161ing a mafolofolo\u2019 a dipolotiki t\u0161a baithuti le go lwela tokologo ga bafsa, yeo e ka se tsogego e bu\u0161eledit\u0161we.Eup\u0161a go swana le bafsa ba mengwaga ye e fetilego ba be ba hlalo\u0161a nepo ya bona, bafsa ba lehono le bona ba hlalo\u0161it\u0161e nepo ya bona.Bafsa ba Afrika Borwa ba ngwaga wa 2020 ba fihlelela kudu maemo a godimo ao a beilwego ke bafsa ba mengwa-ga ye e fetilego. Ba na le kholofelo, ga ba tekateke ebile ba na le kgotlelelo, gant\u0161i le ge go na le maemo a boima kudu.Ke mothopo wa tlhohlelet\u0161o le kholofelo. Ka ditiro t\u0161a bona, ba aga lefase leo le nago le toka kudu, leo le lekalekanyago batho, leo le t\u0161welago pele go ya go ile la go ba le khut\u0161o.\n Bafsa go ralala le lefase ba ipilet\u0161a go dihlongwa go emi\u0161a semorafe le go hloki\u0161a dihlopha t\u0161e dingwe set\u0161habeng menyetla.", "edition": "2020-07-ed1", "language_code": "nso"}
{"title": "Mmu\u0161o o itoki\u0161et\u0161a go hlatloga kudu ga diphetet\u0161o t\u0161a COVID-19\n", "author": "Allison Cooper\n", "text": "\nDiphetet\u0161o t\u0161a bolwet\u0161i bja coronavirus  (CO-VID-19) ka Afrika Bo-rwa go emet\u0161we gore di tlo hlatloga mo dibekeng t\u0161e di tla-go gomme mmu\u0161o o \u0161oma kudu go netefat\u0161a gore lefapha la t\u0161a maphelo le itoki\u0161it\u0161e.\n\u201cRe rekile ditlabelo t\u0161a boit\u0161hire-let\u0161o bolwet\u0161ing (PPE) go ralala le lefase ebile re thekga dikha-mphani t\u0161a ka mo nageng gore di di t\u0161welet\u0161e mo,\u201d gwa tii\u0161et\u0161a Mopresdidente Cyril Ramaphosa.\n\u201cRe kaonafadit\u0161e mananeokgoparara ka dipetlele, ra hloma dipetlele t\u0161a lebakanyana le go hwelet\u0161a balwet\u0161i ba COVID-19 mepete ye ment\u0161i,\u201d a tlalelet\u0161a ka go realo.\nMathomong a Phupu, mepete ya dipetlele t\u0161a mmu\u0161o ye e fetago ye 27 000 e ile ya beelwa thoko go tla go thu\u0161a balwet\u0161i ba COVID-19 . Ge di \u0161et\u0161e di phethilwe, di-petlele t\u0161a go hlomelwa bolwet\u0161i bjo di tla ba le mepete ye 13 000.\nMafelo a go beela balwet\u0161i thoko le dipetlele t\u0161a go hlomelwa bolwet\u0161i bjoTona ya Me\u0161omo ya Set\u0161haba le Mananeokgoparara Patricia de Lille o rile: \uf03dMafelo a 1 751 a kgethilwe bjalo ka mafelo ao a \u0161i\u0161int\u0161wego a go beela balwet\u0161i thoko, gomme ona a na le mepete ye e fetago ye 129 600 nageng ka bophara, ka dileteng ka moka t\u0161e 44 le ka mebasepaleng ya ditoropokgolo ye seswai.  \uf03dMafelo a 358 a kgethilwe ka Kapa Bodikela, gomme ona a na le mepete ye e fetago ye 27 500. \uf03dMafelo a 395 a sekasekilwe ke Kgoro ya Mpahelo gomme ona a na le mepete ye 35 759. \uf03dDipetlele t\u0161e 32 ka Kapa Bohlabela, t\u0161e 19 ka KwaZulu-Natal le t\u0161e 10 ka Mpumalanga di kgethi lwe g ore di mpshafat\u0161we le go loki\u0161wa gore di tle di \u0161omi\u0161we bjalo ka dipetlele t\u0161e di tlogo thu\u0161a ka bolwet\u0161ing bjo.  \uf03dCape Town International Con-vention Centre (CTICC), yeo e \u0161omi\u0161et\u0161wago nakwana bjalo ka sepetlele se segolo go di feta ka moka seo se hlomet\u0161wego bolwet\u0161i bjo ka mo nageng, e na le mepete ye 862. Se tho-mile go amogela balwet\u0161i bja sona ba mathomo ba 10 ka la 8 Phupu 2020. Ka Leboa Bodikela, dihlopha di godi\u0161a dipetlele ka go aga mafelo a tlalelet\u0161o.\nMaemo a boitoki\u0161et\u0161o ka GautengTonakgolo ya Gauteng David Makhura o bolet\u0161e gore profense e: \uf03dna le mepete ya dipetlele ye\n\n8 301 ye e hwet\u0161agalago, \uf03de hlweki\u0161it\u0161e dipetlele t\u0161e di lego gona gomme ya di feto\u0161a go ba mafelo a COVID-19 , gomme ya dira gore mepete ya tlwae-lo ye 555 le mepete ye 308 ya go hlokomela balwet\u0161i bao ba bakwago le badimo, e dirile di-wate t\u0161a sa ruri ka sepetleleng sa Kopanong, sa Jubilee, sa Chris Hani Baragwanath le sa George Mukhari, gomme ya tlalelet\u0161a ka mepete ye 800, gomme ya nete-fadit\u0161a gore lefelo la ka Nasrec le na le mepete ye meswa ye 500. Ka Mopitlo, Tonakgolo Makhura o amoget\u0161e dikabo t\u0161a ma\u0161eleng go t\u0161wa go BMW le go Nissan go thu\u0161a go aga sepetlele seo se tla hlo-melwago bolwet\u0161i bjo ka Rosslyn, Tshwane. Dipetlele t\u0161a go hlomelwa bolwet\u0161i bjo t\u0161a Kapa BohlabelaKa Kapa Bohlabela, sepetlele sa go hlomelwa bolwet\u0161i bjo seo se nago le mepete ye 1 000 se hlomilwe ka Lepatlelong la Nelson Mandela Bay. Mapatlelo a mangwe le ona a \u0161omi\u0161wa bjalo ka mafelo a go beela balwet\u0161i thoko le bjalo ka dipetlele t\u0161e di hlomet\u0161wego bolwet\u0161i bjo, go akaret\u0161wa Lepatlelo la Cape Town le Lepatlelo la FNB. Mmu\u0161o wa Jeremane le Volkswa-gen di fane ka R107 milione ya go aga sepetlele seo se tla hlomelwago bolwet\u0161i bjo ka Port Elizabeth. Ge sepetlele se se lokile go amogela balwet\u0161i, se tla kgona go ba le mepete ye 4 000.\nMet\u0161hene ya go thu\u0161a go hema Afrika Borwa, ka thu\u0161o go t\u0161wa go mebu\u0161o ye e fapafapanego, dikhamphani le ditheo, e kgonne go kgoboket\u0161a di-PPE t\u0161e nt\u0161i, dikabo t\u0161e dingwe t\u0161a kalafo le met\u0161hene ya go thu\u0161a go hema.Mot\u0161hene wa go thu\u0161a go hema ke mot\u0161hene wo o thu\u0161ago maswafo go \u0161oma. O \u0161omi\u0161wa go balwet\u0161i bao ba nago le bothata bja go hema. Balwet\u0161i bao ba nago le bolwet\u0161i bja corona-virus (COVID-19) ba swara bothata go hema. Mmu\u0161o o tsebagadit\u0161e semmu\u0161o Prot\u0161eke ya Boset\u0161haba ya Met\u0161hene ya go thu\u0161a go hema ka Moranang, ka nepo ya go dira met\u0161hene ya go thu\u0161a go hema ka mo nageng ka ge e hlokega lefaseng ka bophara. Go holofelwa gore t\u0161welet\u0161o e tla thoma ka Phupu ebile mmu\u0161o o holofela gore met\u0161hene ya go thu\u0161a go hema ye 20 000 e tla t\u0161welet\u0161wa mo dikgweding t\u0161e di tlago.Sekhwama sa Kwelobohloko se beet\u0161e thoko dit\u0161helete  t\u0161a go reka met\u0161hene  ya go thu\u0161a go hema ye 200, yeo e tlago abelwa dipetlele go eya ka go hlokagala ga yona fao dipetlele.United States  e abet\u0161e Afrika Bo-rwa met\u0161hene ya go thu\u0161a go hema ye 1 000, gomme ye 20 e amoget\u0161we ke Tona ya Maphelo Zweli Mkhize ka Phupu. E ile ya tsenywa ka Chris Hani Baragwanath Academic Hos-pital ka Soweto. Kabo ye e latelago e tla thu\u0161a ka mafelong a ka Kapa Bodikela.\nDitlabelo t\u0161a boit\u0161hirelet\u0161o bolwet\u0161ing go ba\u0161omi ba tlhokomelo ya mapheloYe nngwe ya dilo t\u0161e di tlago pele Sekhwameng sa Kwelobohloko ke go abela ba\u0161omi ba kalafo ba go swana le dingaka le baoki di-PPE.\n Sekhwama se, seo se kgonnego go hwet\u0161a t\u0161helete ye e ka bago R2.61 pilione go fihla mo lebakeng le, se thu\u0161it\u0161e go reka di-PPE go tla go \u0161omi\u0161wa ka lenaneong la maphelo a set\u0161haba ke ba\u0161omi ba maphelo bao ba etelago dit\u0161habeng mo dikgweding t\u0161e pedi.Le ge go le bjale, go sa na le tlhaele-lo ya di-PPE nageng ka bophara, go akaret\u0161wa le ka Afrika Borwa.Dikhamphani t\u0161e di abilego di-PPE di akaret\u0161a Business for South Africa, Naspers, First National Bank, United Pharmaceutical Distributors, People\u2019s Republic of China, Mokgatlo wa Ma-phelo wa Lefase (WHO), Ford Motor Company le Sekhwama sa Kwelobohloko.\nRe ipilet\u0161a go ba\u0161omi ba tlhokomelo ya maphelo ka moka Ba\u0161omi ba bant\u0161i ba tlhokomelo ya maphelo ba tlo hlo-kega ge diphetet\u0161o t\u0161a COVID-19  di oket\u0161ega gomme mmu\u0161o oipiledit\u0161e go ba\u0161omi ba tlho-komelo ya maphelo bao ba sa \u0161omego le dingaka go ikgokaga-nya le diprofense t\u0161a bona. \u201cRe lebi\u0161a boipilet\u0161o go ba\u0161omi ba maphelo ba diprofe\u0161enale ka moka, le bao ba rot\u0161ego modiro, go it\u0161welet\u0161a gore ba tle ba hwet\u0161e mo\u0161omo \u2013 le ge e ka ba lebaka le lekopana,\u201d gwa bolela Tona Mkhize.Mmu\u0161o o romet\u0161e gape di-ngaka t\u0161e di t\u0161wago Cuba t\u0161e 217 go ralala le naga.\nGo holofelwa gore t\u0161welet\u0161o e tla thoma ka Phupu ebile mmu\u0161o o holofela gore met\u0161hene ya go thu\u0161a go hema ye 20 000 e tla t\u0161welet\u0161wa mo dikgweding t\u0161e di tlago.\nSekhwama sa Kwelobohloko se beet\u0161e thoko dipetlele go eya ka go hlokagala ga yona fao dipetlele.\nUnited States  e abet\u0161e Afrika Bo United States  e abet\u0161e Afrika Bo United Statesrwa met\u0161hene ya go thu\u0161a go hema ye 1 000, gomme ye 20 e amoget\u0161we ke Tona ya Maphelo Zweli Mkhize ka Phupu. E ile ya tsenywa ka Chris Hani Baragwanath  Academic Hos ka Soweto. Kabo ye e latelago e tla thu\u0161a ka mafelong a ka Kapa Ditlabelo t\u0161a boit\u0161hirelet\u0161o bolwet\u0161ing go ba\u0161omi ba tlhokomelo ya mapheloYe nngwe ya dilo t\u0161e di tlago pele Sekhwameng sa Kwelobohloko ke go abela ba\u0161omi ba kalafo ba go swana le dingaka le baoki di-PPE.  R2.61 pilione go fihla mo lebakeng le, se thu\u0161it\u0161e go reka di-PPE go tla go \u0161omi\u0161wa ka lenaneong la maphelo a set\u0161haba ke Le ge go le bjale, go sa na le tlhaelelo ya di-PPE nageng ka bophara, go akaret\u0161wa le ka Afrika Borwa.\nDikhamphani t\u0161e di abilego diPPE di akaret\u0161a AfricaBank, United Pharmaceutical Distributors, People\u2019s Republic of Chinaphelo wa Lefase (WHO), FMotor Companysa Kwelobohloko.\nRe ipilet\u0161a go ba\u0161omi ba tlhokomelo ya maphelo ka mokaBa\u0161omi ba bant\u0161i ba tlhokomelo ya maphelo ba tlo hlokega ge diphetet\u0161o t\u0161a di oket\u0161ega gomme mmu\u0161o oipiledit\u0161e go ba\u0161omi ba tlhokomelo ya maphelo bao ba sa \u0161omego le dingaka go ikgokaganya le diprofense t\u0161a bona.\n\u201cRe lebi\u0161a boipilet\u0161o go ba\u0161omi ba maphelo ba diprofe\u0161enale ka moka, le bao ba rot\u0161ego modiro, go it\u0161welet\u0161a gore ba tle ba hwet\u0161e mo\u0161omo \u2013 le ge e ka ba lebaka le lekopana,\u201d gwa bolela Tona Mkhize.\nMmu\u0161o o romet\u0161e gape dingaka t\u0161e di t\u0161wago Cuba t\u0161e 217 go ralala le naga.\n\n\u201cRe kaonafadit\u0161e mananeokgoparara ka dipetlele, ra hloma dipetlele t\u0161a lebakanyana le go hwelet\u0161a balwet\u0161i ba COVID-19  mepete ye ment\u0161i.\u201d ", "edition": "2020-07-ed1", "language_code": "nso"}
{"title": "Mma yo a nago le bolwet\u0161e bja COVID-19\n", "author": "Silusapho Nyanda\n", "text": "Batho bao ba nago le malwet\u0161i ao a iphi-hlilego \u2013 a go swa-na le asema, bolwet\u0161i bja madi a magolo, bolwet\u0161i bja dipshio bja go se fole le bolwet\u0161i bja swikiri \u2013 ba ka itemogela go fetelela ga maswao a bolwet\u0161i bja coronavirus (COVID-19), gomme ba ka hlokofala ka lebaka la kgatelelo yeo bolwet\u0161i bjo bo e tli\u0161ago mebeleng ya bona.\nKa mahlatse, ge setsebi sa malwet\u0161i a me\u0161omong sa ka Cape Town le mma wa bana ba bararo Insaaf Mohammed (40) diteko di laet\u0161a gore o na le baerase ya COVID-19 ge a babja a na le asema, o ile a kgona go laola malwet\u0161i a ka bobedi gomme ga se a babja kudu.Mohammed o fetet\u0161we ke COVID-19 go t\u0161wa go monna wa gagwe, yo a \u0161omago ka laporathoring ya Sepetleleng sa Groote Schuur. Morwa wa Mohammed yo a nago le mengwaga ye \u0161upa le yena diteko di laedit\u0161e gore o na le baerase ye.Ka morago ga gore diteko di laet\u0161e gore o na le baerase ye, boraro bja bona ka moka ba ile ba ipeela thoko ka gae gore ba se kopane le batho ba bangwe. \u201cRe ile ra ipeela thoko ka phapo\u0161ing ya rena ya go robalela, mola e le gore matswale yena \u2013 yo a nago le bolwet\u0161i bja swikiri le bolwet\u0161i bja madi a magolo ka mahlatse a se a fetelwa ke baerase ye \u2013 a ile a hlokomela bana ba rena ba babedi,\u201d gwa bolela Mo-hammed.Go ya ka Kgoro ya Maph-elo ya Kapa Bodikela, batho bao ba nago le bolwet\u0161i bja madi a magolo, ba bolwet\u0161i bja swikiri le ba bolwet\u0161i bja dipshio bja go se fole ke bao ka tllwaelo ba tshenywago ke COVID-19.Go thoma ka la 25 Mop-itlo, batho bao ba nago le malwet\u0161i ao a latelago a go iphihla ba laedit\u0161e maswao a kotsi:\n\u2022 Bolwet\u0161i bja madi a mago-lo, 58%\u2022 Bolwet\u0161i bja swikiri, 56%\u2022 Bolwet\u0161i bja dipshio bja go se fole, 17%\u2022 HIV , 16%\u2022 Asema goba bolwet\u0161i bja go hema bja go se fole, 15%\u2022 Bolwet\u0161i bja pelo, 11%\u2022 Mmele o mogolo, 13%\u2022 TB, 13%\u2022 Kankere, 2%\u2022 Malwet\u0161i a mangwe a go se fole, 16%.Mohammed o bolela gore let\u0161hogo la gagwe le legolo e bile ge a hlakahlakana a palelwa ke go hema ka leb-aka la COVID-19.\u201cKe ile ka itemogela go lapa, go gohlola le go ngangega ga maswafo, fao go ilego gwa rarollwa ke pompi ya ka ya asema. Maswao a ka ga se a mpefala go swana le a monna wa ka, yo a ilego a ba le dihla-bi mmeleng, a sellega, a ba le maswafo a go ngangega, go felelwa ke moya, disaenase t\u0161e di thibanego, sehuba se sekoto mafahleng a gagwe le go \ufb01  \u0161a ga mmele. Morwa wa ka o bile le go \ufb01  \u0161a ga mmele mat\u0161at\u0161i a mararo, eup\u0161a o ile a fola ka pela kudu ge a se na go fenya maswao a gagwe,\u201d a realo.Ba lapa la bo Mohammed ba ile ba obamela ditshe-pedi\u0161o ka moka t\u0161a pabalelo ya maphelo ka mo\u0161omong le ka gae, go efoga gore ba se ke ba fetelwa ke baerase. \u201cBa lapa la ka ba be ba kwe\u0161i\u0161a, ba kgathala ebile ba na le thekgo, gomme ba re tli\u0161et\u0161a dijo t\u0161a mant\u0161iboa bo\u0161egong bjo bongwe le bjo bongwe, eup\u0161a ka dinako t\u0161e dingwe set\u0161haba sa geno se ka no se kgathale ka wena gomme tshenyo ye e bakwago ke kga\u0161o ya set\u0161haba e a t\u0161ho\u0161a,\u201d gwa bolela Mohammed.Kgoro ya Maphelo ya Kapa Bodikela e bolela gore go dula o nwele meetse le go hlokomela tlelukhose ya gago ya ka mading le thempheret\u0161ha ya mmeleng go bohlokwa go laola CO-VID-19, kudukudu go balwet\u0161i bao ba nago le malwet\u0161i a go iphihla.Godimo ga fao, kgoro ye e elet\u0161a batho bao ba nago le malwet\u0161i a go iphihla:\n\u2022 Go nwa dihlare ka maleba, go ya ka fao ba laet\u0161wego ke mo\u0161omi wa tlhokomelo ya maphelo. \u2022 Go hlapa diatla t\u0161a bona ka sesepa le meetse bonyane metsotswana ye 20, pele ga ge o ka kgoma dihlare.\u2022 Go se emi\u0161i go nwa dihlare ka ntle le ge mo\u0161omi wa tlhokomelo ya maphelo a go bot\u0161a gore o emi\u0161e go di nwa ebile o se fane ka dihlare t\u0161eo le motho yo mongwe.\u2022  Go leka go it\u0161hidulla me-tsotso ye 30 ka let\u0161at\u0161i.Kgoro e bolela gore batho bao ba nago le bolwet\u0161i bja swikiri ba na le sebaka se segolo sa go itemogela go hlakahlakana ga bolwet\u0161i ka lebaka la COVID-19, eup\u0161a kotsi ya go babja kudu e fasana ge e le gore bolwet\u0161i bja swikiri bja motho bo lao-lega gabotse.\u201cKa kakaret\u0161o, batho bao ba nago le bolwet\u0161i bja swikiri go na le kgonagalo ye kgolo ya go itemogela maswao ao a mpefet\u0161ego kudu le go hlakahlakana ga bolwet\u0161i ge ba ka fetelwa ke baerase ye. Ka ge batho bao ba nago le bolwet\u0161i bja swikiri ba le kotsing ye kgolo ya gore COVID-19 e ka mpefala, go t\u0161wela pele go tlogela se-kgoba gareng ga batho go a \u0161i\u0161inywa ge go kgonagala. Go ba le mmele o mogolo le gona go kotsi gore COVID-19 e ka mpefala. Go sesefala mmeleng, ge go kgonagala, ka fao go a \u0161i\u0161inywa.\u201dGo phela gabotse mmelengKa morago ga go dula a nno\u0161i mo mat\u0161at\u0161ing a 14, Moha-mmed o ile a boela mo\u0161omong. O bolela gore go fola go baerase ye go ile gwa feto\u0161a ka fao a naganago ka gona le ka fao a bonago bophelo ka gona.\u201cO bona bohlokwa bja ba lapa la gago le dilo t\u0161e nnyane bophelong. Ke nyaka batho ka seemong sefe goba sefe sa mo\u0161omo go rwala maikara-belo go maphelo a bona le go ruta ba malapa a bona le bana ba bona, kudukudu ka gore mo lebakeng le bana ba boet\u0161e sekolong. \u201cThu\u0161a ngwana wa gago go hwet\u0161a ditsela t\u0161a boithomelo t\u0161a go laet\u0161a lerato go bagwe-ra ba gagwe, ka ntle le go batamela le go kgoma batho ba bangwe. Bot\u0161a ba lapa la gago gore ba tlo\u0161e ditwat\u0161i go bona pele ga ge ba tsena ka gae, tlogela dieta t\u0161a gago ka karat\u0161heng ge o ka kgona, apo-la diaparo t\u0161a gago ka moka gomme o hlape mmele pele ga ge o dumedi\u0161a ba lapa la gago gomme o hlokomele t\u0161a maphelo kudu gore o ba \u0161irelet\u0161e,\u201d a realo.Kgoro e elet\u0161a batho bao ba nago le malwet\u0161i a go iphi-hla go ja dijo t\u0161a phepo, ba it\u0161hidulle kgafet\u0161akgafet\u0161a, ba laole kgatelelo ya bona ya monagano, ba obamele leano la bona la kalafo ya maphelo le go latela magato ka moka a thibelo ya malwet\u0161i.\n vbolwet\u0161i bja madi a magolo ka mahlatse a se a fetelwa ke baerase ye \u2013 a ile a hlokomela bana ba rena ba babedi,\u201d gwa bolela Mohammed.\na fola ka pela kudu ge a se na go fenya maswao a gagwe,\u201d a realo.\nBa lapa la bo Mohammed ba ile ba obamela ditshepedi\u0161o ka moka t\u0161a pabalelo ya maphelo ka mo\u0161omong le ka gae, go efoga gore ba se ke ba fetelwa ke baerase. \u201cBa lapa la ka ba be ba kwe\u0161i\u0161a, ba kgathala ebile ba na le thekgo, gomme ba re tli\u0161et\u0161a dijo t\u0161a mant\u0161iboa bo\u0161egong bjo bongwe le bjo bongwe, eup\u0161a ka dinako t\u0161e dingwe set\u0161haba sa geno se ka no  Insaaf Mohammed, yo a nago le asema, o kgonne go fenya COVID-19\n\nGe e le gore o na le maswao afe goba afe a bolwet\u0161i, a go swana le go \ufb01  \u0161a ga mmele, go gohlola, goba go felelwa ke moya, ikgokaganye le mogala wa go se lefelwe wa COVID-19 mo go 0800 029 999 goba romela lent\u0161u le \u2018Hi\u2019 go 0600 123 456\n", "edition": "2020-07-ed1", "language_code": "nso"}
{"title": "Go aga bophelo bjo bokaone\n", "author": "vukuzenzele unnamed\n", "text": "Mananeokgoparara a go fokola ao Magwaza a got\u0161ego a bona go potologa fao a bego a dula gona a mo file hlohlelet\u0161o ya go inyakela ditsela t\u0161e di-swa t\u0161a go kaonafat\u0161a set\u0161haba sa gabo. Ga bjale ke yena wa mathomo ka lapeng la gabo wa go ikhwelet\u0161a tikrii.\nMagwaza o phethile dithuto t\u0161a gagwe t\u0161a mo\u0161omo wo wa t\u0161a kago go t\u0161wa Yunibesithing ya Witwatersrand ka 2019, a ikhwelet\u0161a tikrii ya mathomo ya dithuto t\u0161a kago.\n\u201cKwaNongoma e nale mana neokgoparara a go fokola kudu ebile kabo ya ona e bonagala e sepela ka go nanya kudu. Ka go lebelela ditlhotlo ka moka t\u0161eo toropo ya ge\u0161o e lebaganego le t\u0161ona, ke ile ka ba le hlohlelet\u0161o ya go dira se sengwe sa go amana le t\u0161a kago gore ke kgone go ba yo mongwe wa bao ba feto\u0161ago seemo sa bjale,\u201d a realo. Go hwet\u0161a lengwalo la gagwe la thuto go be go se bonolo. Magwaza o bolela gore go be go le boima kudu gore a bee kgopolo ya gagwe dithutong ka baka la ge a be a dula a belaet\u0161wa ke go hloka thekgo ya dit\u0161helete. Ke moka a thu\u0161wa ke Kemedi ya The-kgo ya Mananeokgoparara a Mmasepala (MISA).\n\u201cKe be ke dula ke gatelegile kudu mogopolong ka gobane ke got\u0161e ga boima go tloga bonyenyaneng. Tshokolo yaka e fedile ka 2018 ge ke be ke amogela pasari go t\u0161wa MISA. Se se nkhot\u0161e go phethagat\u0161a lengwalo la ka la tikrii ntle le gore ke gatelege mogopolong gape. Dithuto t\u0161aka ka moka di be di lefet\u0161we, nna ke be ke \u0161alet\u0161we fela ke gore ke bee \u0161edi yaka ka moka dithutong t\u0161aka,\u201d a realo.\nMagwaza ke wo mongwe wa baithuti ba makgolokgolo bao ba fetago matsogong a MISA ka mananeo a ngwaga ka ngwaga a tlhabollo ya baswa. Mananeo a a fana ka thu\u0161o ya t\u0161helete le ka thekgo ebile  a thu\u0161a baithuti gore ba ikhwe  let\u0161e dikgoba t\u0161a me\u0161omo ge ba fihlelet\u0161e maswanedi a mo\u0161omo dithutong t\u0161a bona. \u201cKe be ke tloga ke emet\u0161e monyanya wa rena wa dikalogo. E be e tlaba monyanya wo mogolo kudu ka ge ke be ke tla ba motho wa mathomo wa go aloga ka lapeng la ge\u0161o. Ke sa nt\u0161e ke holofela gore re ka ba le let\u0161at\u0161i la rena la go aloga, eup\u0161a go ka direga gore se se folot\u0161e go lebelet\u0161we leuba la coronavirus ,\u2019\u2019 a realo.\nIntasteri ya t\u0161a kago e tlet\u0161e kudu ka banna.\n\u201cKa nako t\u0161e dingwe, basadi ba ikwa ba nyenyefadit\u0161we ka gobane bokgoni ba bona ba go tli\u0161a diphetogo bo fela bo belaelwa. Ka nako t\u0161e dingwe mant\u0161u a bona ga a theelet\u0161we.\n\u201cGont\u0161e go le bjalo ke kgeth i-le taolo ya t\u0161a kago ka gobane ke dumela gore ke nale maatla a go feto\u0161a intasteri ye le go e kaonafat\u0161a fao go nyakegago gona. Ke bone basadi ba ba-ngwe intastering ye ba nyologela maemong a god imo ebile ba nale khuet\u0161o. Ke dumela gore le nna nka nyologela maemong a a godimo,\u2019\u2019 a realo. Bjalo ka sealoga sa mathomo ka lapeng la gabo, Silondiwe Magwaza o leboga MISA.\n\nDipasari t\u0161a MISA di bapat\u0161wa go www.misa.gov.za go tloga ka Lewedi, mo go Facebook  @MISA, mo go Twitter  @MISA_CoGTA le mo go Instagram  @MISA_CoGTA.\n\n\n\n", "edition": "2020-07-ed2", "language_code": "nso"}
{"title": "Molemi wa moswa o amogela thekgo ya COVID-19 \n", "author": "Silusapho Nyanda\n", "text": "Nomagcinandile  Suduka wa mengwaga ye 27 o aga bohwa bja lapa la gabo le le-humo ka go beelet\u0161a temong. Mong wa kgwebo ya 4 U and 4 Me Primary Cooperative  kua motsaneng wa Mooiplaas o amoget\u0161e thu\u0161o go t\u0161wa Sekhwameng sa Kimollo sa Coronavirus  (COVID-19) sa Kgoro ya Temo, Mpshafat\u0161o ya Naga le Tlhabollo ya Dinagamagae ka baka la polasa ya gagwe, ya mae gagwe, diruiwa le merogo.\nKgoro e fane ka dibaot\u0161hara t\u0161a go bit\u0161a R1.2 bilione go balemi bao ba di hlokago.\nSuduka o bolela gore di baot\u0161hara di tla mo thu\u0161a go godi\u0161a lehlakore la kgwebo ya gagwe la go t\u0161welet\u0161a mae. \u201cKe amoget\u0161e dibaot\u0161hara t\u0161e tharo t\u0161a go bit\u0161a R19 000. T\u0161ona ke baot\u0161hara ya R12 000 go reka dikgo-go t\u0161a go bea mae tse 100, baot\u0161hara ya R6 500 ya go reka dijo t\u0161a dikgogo le baot\u0161hara ya R500 ya go reka meryana.\u201dO thomile polasa ya gagwe ya go t\u0161welet\u0161a dikgogo ka go fepa dikgogo t\u0161a gae t\u0161a lapa la gabo ka dijo t\u0161a go di thwathwadi\u0161a mae, t\u0161eo di di kgont\u0161hago gore di thwa-thwat\u0161e mae ntle le gore di namelane. Dikgogo t\u0161a ga-gwe gabjale di t\u0161welet\u0161a mae a 50 ka let\u0161at\u0161i, gomme yena o wa reki\u0161a beke ka beke.\nSuduka, yo le yena a tsenet\u0161ego t\u0161a temo ka dipudi t\u0161e 73, dinku t\u0161e 25 le dikgomo t\u0161e 25 o thomile t\u0161a temo ka 2015 morago ga go ikhwelet\u0161a Sethifikeithi sa N6 sa Taolo ya Mmu\u0161o go t\u0161wa Kholet\u0161eng ya Ikhala ya Thutatiro le ya Tlhahlo. Morago ga go lemoga gore me\u0161omo ga e kaalo, a t\u0161ea sephetho sa go t\u0161ea polasa yeo ka nako yeo e bego e diri\u0161wa ke lapa la gabo go iphedi\u0161a a e feto\u0161et\u0161a go ba kgwebo ya go dira letseno.Suduka ge a bolela o re: \u201cRe got\u0161e re dira t\u0161a temo, ke moka morago ga go aloga ke t\u0161eere sephetho sa go tsenela temo legatong la go inyakela mo\u0161omo.\u201d Se se ile sa hlatsela go ba sephetho sa hlohlelet\u0161o, kudu ka ge a godi\u0161it\u0161e dipudi le dikgomo t\u0161a palo ya go bonagala.\nPolasa ya Suduka ya di hektara t\u0161e tshela ka bogolo e t\u0161welet\u0161a mafela, matapola, dierekise le dinawa. Mafela a bjalwa dihektareng t\u0161e nne, matapola a bjalwa hektareng ye tee mola dierekisi le dinawa di bjalwa mo hektareng ya mafelelo.\nSuduka o ithutile t\u0161e nt\u0161i go t\u0161wa go COVID-19 , kuduku du ka gore thoto ye kaoneka one ke matsogo a gagwe le go \u0161oma ga gagwe ka thata. \n  Nomagcinandile Suduka o feto\u0161edit\u0161e polasa ya lapa la gabo ya go iphedi\u0161a go ba kgwebo ye nnyane.\n", "edition": "2020-07-ed2", "language_code": "nso"}
{"title": "Re gopola ba\u0161omedi ba rena ba tlhokomelo ya maphelo\n", "author": "vukuzenzele unnamed \n", "text": "Ke bona batho ba matho mothomo ba go phenkgi\u0161ana le leuba le. Ba \u0161oma ka tlase ga kgatelelo ye kgolo ebile ba swanela ke go dula ba tshwenyegile megopolong ka ge ba tseba gore ba kotsing ya go fetelwa ke baerase ye. Ke bagale le bagalegadi ba ma-kgonthe ba phenkgi\u0161ano ya rena kgahlanong le coronavi rus.\nRe hlompha bagale ba ba maAfrika Borwa bao ba tloge-lago magae a bona, malapa a bona le baratwa ba bona gore ba tle me\u0161omong t\u0161at\u0161i ka t\u0161at\u0161i ntle le go \u0161itwa ba eya dikli-niking, maokelong le mafelong a mangwe a t\u0161a maphelo. Gona fao ba fana ka tlhokomelo ya bongaka, thekgo ya t\u0161a tsamai\u0161o le ditirelo t\u0161e dingwe go swana le go hlweki\u0161a le go fepa batho ka dijo.\nGe ba le gare ba phethagat\u0161a me\u0161omo ya bona ya bokgoni, le rena bjalo ka set\u0161haba ke mo\u0161omo wa rena go ba \u0161irelet\u0161a le ba malapa a bona. Maphelo le polokego ya bona a swanet\u0161e go tla pele.\nRe a ba hlompha le go ba thekga bjalo ka banna le ba-sadi bao ba laedit\u0161ego gore ba itoki\u0161edit\u0161e go bea maphelo a bona kotsing gore re tle re kgone go phela.\nGore ba kgone go dira me\u0161o mo ya bona ye boimaima ba hloka thekgo le t\u0161hirelet\u0161o ya rena ka kabo ya didiri\u0161wa t\u0161a t\u0161hirelet\u0161o ya mmele (di-PPE).\nKa thekgo ya Sekhwama sa Naga le dineelano t\u0161a go t\u0161wa go maAfrika Borwa a mant\u0161i o tee ka o tee, dikgwebong, dithe ong le mebu\u0161ong ye mengwe, re ile ra kgona go rekela ba\u0161omi ba ba bogale di-PPE. Fao go bilego le tlhaelelo ya di-PPE, maokelo a rena a hlaganela seemo seo ka ponyo ya leihlo go netefat\u0161a gore didiri\u0161wa t\u0161eo di ba gona.Re tseba gore khumanego ya di-PPE ga se yona tlhotlo e le no\u0161i yeo ba\u0161omedi ba t\u0161a ma-phelo ba lebaganego le yona. Go ralala naga ka bophara, dikli-niki le maokelo di lebagane le tlhaelelo ya ba\u0161omi. Bothata bjo bo gare bo a hlaganelwa.\nGo thekga mo\u0161omo wo ba\u0161o medi ba rena bao e lego ba mathomo ba go lwant\u0161ha bo-lwet\u0161i bjo ba o phethagat\u0161ago nageng ka bophara re romela Ditona le Batlat\u0161atona seleteng se se nngwe le se se nngwe sa ka mo nageng go utolla di-tlhotlo t\u0161a fao go ya ka fao batho ba itemogelago t\u0161ona di-leteng t\u0161eo le go \u0161oma mmogo le makgotlataolo a profense a t\u0161a maphelo.\nRe swanet\u0161e go \u0161oma mmogo go \u0161irelet\u0161a maphelo a bohle e sego fela a ba\u0161omedi ba t\u0161a maphelo eup\u0161a a ba\u0161omedi ka moka.\nGo \u0161et\u0161e go bile le mo\u0161omo wa bothakga wo dirilwego ke diyunione go ruta maloko a t\u0161ona ka taolo ya go fetelwa ke bolwet\u0161i le thibelo gotee le tlhweko. T\u0161ona diyunione t\u0161e di thekga gape mo\u0161omo wa Kgoro ya Me\u0161omo le ya Ba\u0161omi go swara ditekolo t\u0161a mafelo a me\u0161omo go netefat\u0161a gore ditshepedi\u0161o t\u0161a maphelo le t\u0161a polokego di a hlongwa go ba\u0161omedi bao ba boelago me\u0161omong. T\u0161e nt\u0161i t\u0161a diyunion e t\u0161a ba\u0161omi le t\u0161ona di fana ka tshe-dimo\u0161o ya coronavirus  go maloko a t\u0161ona mola bengme\u0161omo ba le gare ka masolo a temo\u0161o.\nYe nngwe ya dihlotlo t\u0161eo di hlaget\u0161ego naga ya gaborena ke ka fao batho bao go hlatset\u0161wego gore ba nale  coronavirus  ba tlontlollwago ka gona. Bjalo ka set\u0161haba, re nale maikarabelo a mohlakanelwa a go fedi\u0161a go tlontlollwa ga batho bao ba fetet\u0161wego ke coronavirus . Go bile le dipego t\u0161e hlobaet\u0161ago t\u0161a ka fao batho ka no\u0161i ba hlomarwago go t\u0161wa fao ba t\u0161wago le batho set\u0161habeng bao ba ipelaet\u0161ago kgahlanong le balwet\u0161i ba coronavirus  ge ba amogelwa maokelong le dikiliniking t\u0161a kgauswi le bona. Se se swanet\u0161e go fela.\nGo swana le ka fao re bilego ngatana ye tee go hlohlelet\u0161a go amogelwa ga batho bao ba nago le HIV le go ema ka lent\u0161u le tee go lwant\u0161ha hlaolo ya bona, re swanet\u0161e go laet\u0161a kwe\u0161i\u0161o, kgotlelelo, boleta, kwelano le kwelobohloko go bao ba fetet\u0161wego ke baerase ye le ba malapa a bona.\nGothwe maitshwaro a a go tlontlollwa ga batho a hlohlele-t\u0161wa ke poifo ya go fetelwa ke bolwet\u0161i le go hloka kwe\u0161i\u0161o. Tsela ye kaonekaone ya go fenya poifo ya rena ya tlhago ya bolwet\u0161i bjo le ya go fetelwa ke go latela ditshepedi\u0161o t\u0161a hlweko t\u0161eo di lego gona. Poifo ya go fetelwa ke bolwet\u0161i go hlatset\u0161we gore e gona ebile ke ya makgonthe. Go le bjalo, re tseba seo re swanet\u0161ego go se dira go it\u0161hirelet\u0161a le go \u0161irelet\u0161a ba bangwe. Re tseba gore baerasee ye e hlolwa ke eng le gore re ka dira eng go it\u0161hirelet\u0161a gore re se fetelwe. Re tseba gabotse gore re swanet\u0161e go \u0161ielana sekgala, go ipeela thoko le batho ba bangwe ge re kopane le bao ba fetet\u0161wego le go ihlagi\u0161a maokelong ge re nale dika t\u0161a bolwet\u0161i bjo.\nRe swanet\u0161e go t\u0161welapele go hlahlwa ke dintlha t\u0161a mannete e sego mabarebare.\nNako yela ya gore mang le mang a bolele gore yena ga a tsebe motho yo a fetet\u0161wego goba a amilwego ke coronavirus  e fetile kgale. Ka nako ye, go feta mehla yohle, bagwera ba rena, ba malapa, ba\u0161omimmogo le baagi\u0161ane ba hloka kwelobohloko le thekgo ya rena.\nMo mat\u0161at\u0161ing, dibekeng le dikgwedi t\u0161e tlago, re tla fela re ikhwet\u0161a re hloka tshepho le go boifa ge re bona palo ya bao ba fetet\u0161wego le bao ba hlokagalago e hlatloga. Go ka direga gore seemo se gakale, eup\u0161a re nale bonnete bja gore go tla kaonafala. Boramahlale ba rena le baelet\u0161i ba dingaka ba re bodit\u0161e gore kelo ya diphetelo e tla hlatloga ge re batamela nhlorwaneng ya rena ya diphetelo. Eup\u0161a nnete ke gore palo ye e tla theogela fase.\nRe gopola ba\u0161omedi ba rena ba t\u0161a maphelo bao ba lobilego maphelo a bona ba hlokomet\u0161e balwet\u0161i. Ge re gopola mediro ya bona, a re netefat\u0161eng gore rena le badudi ba gaborena re bolokegile ka go kgatha tema ya rena.\nRe tla fenya baerase ye le go aga set\u0161haba ka leswa. Re fetile mehleng ye boima ebile re fent\u0161e go yona.\nA re tieng maatla le hlohlelet\u0161o ge re le gare re \u0161oma mmogo go pholo\u0161a maphelo. ", "edition": "2020-07-ed2", "language_code": "nso"}
{"title": "Thu\u0161a go emi\u0161a go phatlalala ga COVID-19\n", "author": "vukuzenzele unnamed\n", "text": "Mo mat\u0161at\u0161ing a go feta a 120, re atlegile go diteleng go phatlalala ga baerase yeo e hlolago masetlapelo lefaseng ka bophara.\nEfela gabjale go keka ga diphetet\u0161o, fao re kilego ra elet\u0161wa ke ditsebi t\u0161a bongaka gore go tlo ba gona, go fihlile. Palo ya go feta kotara ya milione ya maAfrika Borwa e fetet\u0161we ke coronavirus, gomme ebile re a tseba gore diphetet\u0161o t\u0161e dint\u0161hi di iphihlile. Gabjale go netefat\u0161wa diphetet\u0161o t\u0161e diswa t\u0161a go feta 12 000 t\u0161at\u0161i le lengwe le le lengwe. Esale go tloga mola bolwet\u0161i bjo bo phulegago ka kgwedi ya Hlakola, go hlokofet\u0161e batho ba 4 079 ba bolawa ke COVID-19. Bjalo ka maphoto a magolo a go tonya ao a budulelago ka nageng ya rena go t\u0161wa ka lewatleng la South Atlantic mo nakong ye ya ngwaga, go na le dikarolo di se kae t\u0161a ka mo na-geng t\u0161eo di ka se fihlelelwego ke coronavirus. Coronaviruse kotsi le go ba \u0161oro kudu go feta efe goba efe yeo e kilego ya ba gona. E tloga e tlaralat\u0161a mo\u0161omo wa didiri\u0161wa t\u0161a rena le maikemi\u0161et\u0161o ka go feti\u0161i\u0161a. Go keka ga diphetet\u0161o, elego seo se akant\u0161wego ke ditsebi le boramahlale ba borena kgweding t\u0161e tharo t\u0161eo di fetilego, go fihlile. Go thomile ka Kapa Bodikela gomme gabjale go tsene ka Kapa Bohlabela le ka Gauteng. Le ge go le bjalo, ge diphetet\u0161o di golela godimo ka lebelo, go bohlokwa go lemoga gore palo ya mahu ya dipersente t\u0161e 1.5 ke ye nngwe ya dipalo t\u0161a fasefase lefaseng ge e bapet\u0161wa le ya lefase ya dipersente t\u0161e 4.4. Go ba fasefase ga palo ya mahu ka nageng ya gaborena go hlot\u0161we ke maitemogelo le boikgafo bja ba\u0161omedi ba t\u0161a maphelo gape le magato a t\u0161hoganet\u0161o ao re a t\u0161eerego go hlabolla mokgwa wa t\u0161a maphelo. Le ge bont\u0161hi bja batho ba gaborena ba t\u0161eere magato a go thibela phatlalalo ya bae-rase, go na le bao ba sego ba dira bjalo. Go na le ba bangwe bao ba hlokomologago mela-wana yeo e feti\u0161it\u0161wego ya go lwant\u0161hana le bolwet\u0161i bjo. Mo kgabagareng ya leuba le, go tsena ka gare ga thekisi o se wa apara maske, go kopana le bagwera, go ya meletlong goba gona go etela meloko, go ka phatlalat\u0161a baerase gabonolo gomme gwa ba le go lobja ga maphelo. Bjo e ka no ba e le bolwet\u0161i bjoo bo hlolwago ke baerase, efela bo phatlalat\u0161wa ke mekgwa le maitshwaro a batho. Ka maitshwaro a rena \u2013 re le batho, malapa le dit\u0161haba \u2013 re ka kgona ebile re swanet\u0161e re fetole mokgwaphatlalalo wa leuba le ka mo nageng. Re swanet\u0161e re apare maske wa le\u0161ela woo o khupet\u0161ago nko le molomo nako ye nngwe le ye nngwe ge re e t\u0161wa ka gae. Re swanet\u0161e re t\u0161wele pele go hlapa diatla ka meetse le  sesepe goba sebolayaditwat\u0161i ka mehla. Re swanet\u0161e re t\u0161wele pele go hlweki\u0161a le go bolaya ditwat\u0161i mabatong ka moka a mafelo a bohle. Sa bohlokwa le go feta ke gore re swanet\u0161e re bule sekgoba sa dimitara t\u0161e pedi gare ga rena le batho ba bangwe. Gabjale go na le bohlatse bjoo bo t\u0161welelago bja gore baerase ye e ka kgona le go fofa moyeng mo mafelong ao a tlet\u0161ego batho ba bant\u0161hi, ao a tswalegilego goba ao ka go ona moya o sa sepelego botse. Ka lona lebaka le, re swanet\u0161e re hlabolle mafelo a set\u0161haba ao a tswalegilego ka pelapela, elego fao kotsi ya go fetelwa e lego godimo kudu. Sephetho sa rena sa go tla ka kilet\u0161o ya mosepelo ya boset\u0161haba se thibet\u0161e phatla-lalo ya diphetet\u0161o mathomong ge ditirelo t\u0161a maphelo di be di se t\u0161a itoki\u0161a, elego seo se ka bego se hlot\u0161e tobo ye kgolo ya maphelo. Ka nako yeo re bilego le yona, re t\u0161eere magato a bohlokwa go matlafat\u0161a mekgwa ya go ikarabela ya t\u0161a maphelo. Re \u0161et\u0161e re dirile diteko t\u0161a coronavirus t\u0161a go feta dimilione t\u0161e pedi, gomme ba\u0161omedi ba t\u0161a maphelo ba \u0161et\u0161e ba dirile diponego t\u0161a go feta dimilione t\u0161e 20. Re dirile gore go be le me-pete e 28 000 ya balwet\u0161i ba COVID-19 ka maokelong, gomme ebile re agile maokelo a nakwana go kgabaganya naga. Gabjale re na le mepete e  37 000 ya boipeelothoko ma-felong a poraebete le a set\u0161haba go kgabaganya naga, gomme a itoki\u0161edit\u0161e go amogela bao ba sa kgonego go ipeela thoko ka magae. Re rekile le go aba dimilione t\u0161a didiri\u0161wa t\u0161a go it\u0161hirelet\u0161a maokelong, dikliniking le dikolong go kgabaganya naga, e lego t\u0161a go \u0161irelet\u0161a ba\u0161omedi bao ba \u0161omago ka batho ba bant\u0161hi. Re thwet\u0161e ebile re sa thwala baoki, dingaka le ba\u0161omedi ba t\u0161a t\u0161hoganet\u0161o ba tlalelet\u0161o. Re t\u0161wela pele go ba le t\u0161welopele mo maitekelong a rena a go lwant\u0161ha COVID-19, efela tlhotlo ye kgolo e sa etla. Re \u0161oma go kgabaganya diprofense go oket\u0161a palo ya mepete ya ka diwateng le ka  tlhokomelong yeo e tsenelet\u0161ego re direla balwet\u0161i ba COVID-19.Sekgoba se a bulwa ka ma-okelong a mmalwa ka go se amogele balwet\u0161i bao ba sa hlokego thu\u0161o ya t\u0161hoganet\u0161o. Go fetolwa gape le mafelo a mangwe ka maokelong go ba diwate t\u0161a tlalelet\u0161o, gape le go agwa goba go oket\u0161wa ga maokelo a nakwana. Re \u0161oma go oket\u0161a kabo ya okset\u0161ene, dithu\u0161agohema le didiri\u0161wa t\u0161e dingwe bakeng sa bao ba tlo hlokago tlhokomelo yeo e tsenelet\u0161ego, go balwa le kabo ya okset\u0161ene bakeng sa mabaka a mangwe. Re diri\u0161a ditheknolot\u0161i t\u0161a tit\u0161ithale go matlafat\u0161a taet\u0161o, go nyakana gape le go beela thoko balwet\u0161i, le go thekga bao diteko t\u0161a bona di laet\u0161ago ba fetet\u0161we. Bjale ka ge re lebile sehloeng sa diphetet\u0161o, re hloka go ba le tlhokomelo ye kgolo le go thatafat\u0161a magato ao a latelwago gabjale go fokot\u0161a lebelo la diphetet\u0161o. Melawana ya mabapi le go apara dimaske e tla thatafat\u0161wa. Bengme\u0161omo, bengmabenkele le balaodi, baotledi ba dinamelwa t\u0161a bohle, gape le balaodi le beng ba meago efe goba efe ya set\u0161haba, gabjale ba tlamegile semolao go netefat\u0161a gore yo mongwe le yo mongwe yoo a tsenago ka moagong goba ka senamelweng sa bona o swanet\u0161e go ba a apere maske. Dithekisi t\u0161eo di t\u0161eago maeto a kgauswi di a dumelelwa go rwala go fihlela dipersenteng t\u0161e lekgolo, mola t\u0161a maeto a matelele di se t\u0161a dume-lelwa go feta dipersente t\u0161e masome\u0161upa, gomme gona fao go latelwe melawana e meswa ya mabapi le dimaske, go bolaya ditwat\u0161i ka dinamelweng gape le go bula mafase-tere. Gabjale go na le bohlatse bjoo bo tlet\u0161ego bja gore theki\u0161o ya dinotagi e hlot\u0161e kgatelelo ye kgolo go maokelo, go akaret\u0161wa le ka diyuniting t\u0161a maemo a t\u0161hoganet\u0161o le t\u0161a tlhokomelo yabao ba bakwago le badimo ka baka la dikotsi t\u0161a difa-tanaga, dikgaruru le mathata a go sepelelana le t\u0161ona. Ka fao, re t\u0161eere sephetho sa gore, go re re kgone go lota sekgoba seo se \u0161et\u0161ego se le gona ka maokelong, gona theki\u0161o, kabo le phatlalat\u0161o ya dinotagi e tla fegwa go tloga gonabjalebjale. Bjalo ka legato la tlalelet\u0161o la go fokot\u0161a tlalelo ya ma-okelo, ga go na motho yoo a swanet\u0161ego go ba ka ntle mebileng go tloga ka iri ya senyane bo\u0161ego go fihla ka iri ya bone ka masa. Re t\u0161ea magato a re tseba gabotse gore ga a amogelege ebile a bea mapheko maphe-long a batho, efela a swanet\u0161e gore a t\u0161ewe gore re kgone go feta sehloa sa bolwet\u0161i. Ga go na ka mokgwa woo re ka efogago lephoto la coro-navirus, efela re ka kgona go fokot\u0161a tshenyo yeo le ka e hlolago maphelong a rena. Bjalo ka set\u0161haba, re a thekga-na, re thekga le bao ba lwalago ebile re hlohlelet\u0161a kamogelo ya batho bao ba phelago ka baerase ye. Gabjale, le go feta peleng, re rwele maikarabelo a bao re phelago le bona.Re tla le fedi\u0161a lephoto le. Re tla bu\u0161et\u0161a naga ya gaborena maemong a mabotse a maphelo, gomme ebile re tla ba le t\u0161welopele. Re tla fenya.\n ", "edition": "2020-08-ed1", "language_code": "nso"}
{"title": "Rasetimamollo wa Crew Juliet o hlalo\u0161a taba ya gagwe\n", "author": "Dale Hes \n", "text": "Rasetimamollo wa moswa, Vuyiseka Arendse (26), ke karolo ya Crew Juliet, elego sehlopha sa mathomo sa borasetimamollo ba ba-sadi feela sa go lwa le mello ya ma\u0161okeng. Maatla le maikemi\u0161et\u0161o a go itirela leina ka intasetering ye ya go tlala ka banna ke khuet\u0161o ye kgolo go ba-sadi ka moka.\nArendse o golet\u0161e torotswaneng ya Beaufort West ka Kapa Bodikela. Ge a se no fet\u0161a sekolo, o lekile go ithuta kholet\u0161heng ka Oudtshoorn, efela a t\u0161ea sephetho sa go boela gae go hlokomela lapa labo. O \u0161omile lebenkelengkgoparara nakwana, efela botimamollo bo ile bja mo goga mahlo. \u201cKe bone borasetimamollo ba apere diyunifomo t\u0161a bona ka ditheraka t\u0161e kgolo t\u0161e dihwibidu. Ka pelapela ka ba le kgahlego gomme ka nyaka go tseba kudu ka seo,\u201d gwa realo Arendse. Arendse e be e le yo mongwe wa dialoga t\u0161a lena-neo la tlhabollo ya baswa ya Chrysalis Academy ya mmu\u0161o wa Kapa Bodikela ka 2016. Morago ga lenaneo leo, o o ile a \u0161oma seti\u0161ing sa botimamollo sa ka Beaufort West gomme a gola feela  R1 900 ka kgwedi. Efela o ile a kopana le monyetla woo o t\u0161wago go ba NCC Environmental Services ngwagola.\u201cKe be ke le go la Chrysallis Academy ke \u0161oma bjalo ka monolofat\u0161i ge NCC e tla tla go tlo boledi\u0161ana le baithuti ka ga monyetla wa go dira dikgopelo t\u0161a go tsenela tlhahlo ya sehlopha sa mathomo sa basadi feela sa botimamollo bja ma\u0161okeng. Le ge ke be ke se yo mongwe wa baithuti, ke ile ka ba le kgahlego ye kgolo kudu gomme ka dira dikgopelo t\u0161a go tsenela tlhahlo, gomme ke ile ka atlega,\u201d gwa realo Arendse. Arendse o ile a tsenela tlhahlo yeo e kopant\u0161hit\u0161ego makala a botimamollo a teori le go \u0161oma ka matsogo. \u201cKe ithutile t\u0161e nt\u0161hi kudu. Sa mathomo, ke be ke sa tsebe gore go na le boraseti-mamollo bao mo\u0161omo wa bona elego go tima mello ya ma\u0161okeng. Ke be ke na-gana gore ba \u0161oma feela ka ditoropong go tima mello ka meagong,\u201d a realo. Arendse o tlalelet\u0161a ka gore o kwele bose kudu ge a t\u0161welela tlhahlong le go ba karolo ya sehlopha sa mathomo sa moswanano\u0161i sa borasetimamollo ba ba-sadi feela.\u201cKe be ke thabile kudu, kudu ka gore ge ke be ke bot\u0161a batho gore ke nyaka go ba rasetimamollo, bont\u0161hi ba rile nka se kgone ka ge ke le mosadi gomme nka se kgo-nane le boima bja mo\u0161omo. Se se nkgoromedit\u0161e go ba bont\u0161ha gore le nna nka kgona, esego feela bakeng sa ka empa le bakeng sa basadi ka moka ka Afrika Borwa.\u201d\u201cE be e le \u0161ifithi ya ka ya mathomo ya bo\u0161ego le mo-segare ebile e le la mathomo re \u0161oma le borasetimamollo ba bangwe ba banna. Go be go lapi\u0161a ebile le yunifomo e fi\u0161a kudu empa re kgonne go fet\u0161a mo\u0161omo gomme maikutlo a ka morago ga moo e be e le a kgotsofalo.\u201dArendse o hlohlelet\u0161a ba-sadi ba Afrika Borwa gore ba se ke ba inyat\u0161a. \u201cO se ke wa ya ka mant\u0161u a batho ge ba re o ka kgona eng, o ka se kgone eng.\u201d  v*Go bona menyetla yeo e abjago ke ba NCC Environmental Services, latela letlakala la bona la Facebook. O ka ba let\u0161et\u0161a mogala go 021 702 2884 (Cape Town), 010 007 5272 (Gauteng), 031 003 2964 (KwaZulu-Natal) goba 041 101 1033 (Kapa Bohlabela).  Rasetimamollo wa moswa, Vuyiseka Arendse, ke karolo ya sehlopha sa mathomo sa borasetimamollo ba basadi feela. \u201cWomen of South Africa, be proud of what you  have achieved.\u201dSeswant\u0161ho: Alistair Burt \u2013 NCC Environmental Services", "edition": "2020-08-ed1", "language_code": "nso"}
{"title": "Afrika Borwa e t\u0161ea kgato ya go rarolla bothata bja tlhokego ya dithu\u0161agohema\n", "author": "Silusapho Nyanda\n", "text": "Ntwa kgahlanong le bol-wet\u0161i bja coronavirus (COVID-19) ka Afrika Borwa e matlafadit\u0161we ke sethu\u0161agohema sa mathomo seo se dirilwego ka mo nageng.\nSethu\u0161agohema sa Continuous Positive Airway Pressure (CPAP) se thu\u0161a balwet\u0161i bao ba nago le dika t\u0161a magareng t\u0161a COVID-19 gore ba kgone go hema gabonolo ka go ba fa moya wa okset\u0161ene gore o dire gore meelamoya ya bona e dule e bulegile. Sethu\u0161agohema se hlamilwe ke ba Council for Scientific and Industrial Research (CSIR) ka t\u0161homi\u0161ano le E t\u0161welapele letlakaleng la 2O BOLOKE AFRIKA BORWAMMOGO RE KA FENYA CORONAVIRUSO BOLOKEG\nbat\u0161eakarolo ba se bakae ba mo gae, gomme e tla abel-wa balwet\u0161i go phatlalala le naga bao ba nago le matha-ta a go hema mo legatong la mathomo la phetelo ya COVID-19.\u201cMoya woo motho ao he-mago o na le dipersente t\u0161e 23 t\u0161a okset\u0161ene. Sethu\u0161agohema sa CPAP se kgona go pompa okset\u0161ene e nt\u0161hi, gomme ya thu\u0161a motho go hema. CPAP e pompa okset\u0161ene e sa emi\u0161e. O ka oket\u0161a goba wa fokot\u0161a bont\u0161hi bja okset\u0161ene yeo motho a e hemago,\u201d gwa realo Molaodiphethi\u0161i wa CSIR Future Production: Manufacturing, elego Martin Sanne. Balwet\u0161i bao ba \u0161omi\u0161ago sethu\u0161agohema ba se lokelwa maskeng woo ba tla bego ba o apere Okset\u0161ene e  gogwa go t\u0161wa tankeng ya kgase gomme ya hlakant\u0161hwa le moya wa tlhago ka gare ga sethu\u0161ago-hema, gomme go tloga moo o romelwa maskeng gomme wa hemelwa ka gare ke molwet\u0161i. Sanne o bolela gore godi-mo ga go pompa moya wa go ba le okset\u0161ene, CPAP e thu\u0161a gape balwet\u0161i gore ba hemele ka ntle. Sediri\u0161wa sa CPAP se ka \u0161omi\u0161wa mafelong a t\u0161a maphelo a theknolot\u0161i ya godimo gape le ka mafelong a nakwana a bjalo ka ma-okelo a nakwana le mafelo a boipeelothoko. Sanne a re CSIR e tla be e kgonne go dira dithu\u0161agohema t\u0161e 10 000 ge kgwedi ya Phato e fihla mafelelong. Ka t\u0161homi\u0161ano le Siemens, Simera, Aka-cia, Gabler, Umoya le Yunibesithi ya Cape Town, CSIR e t\u0161weledit\u0161e CPAP go ya le ka melawana ya Mokgatlo wa Lefase wa T\u0161a Maphelo. Dithu\u0161agohema t\u0161a mathomo di tla fiwa maokelo a mmu\u0161o ao a lego bothateng bja tlhokego ya didiri\u0161wa t\u0161a go lwant\u0161hana le COVID-19.CSIR e thomile go \u0161omana le CPAP morago ga gore lefase le itemogele tlhokego ye kgolo ya dithu\u0161agohema. \u201cDikgweding t\u0161a Hlakola le Moranang go bile le tlhokego ya dithu\u0161agohema go t\u0161wa go baabi ba t\u0161ona ba bodit\u0161habat\u0161haba. Moo di bego di hwet\u0161agala gona di be di bit\u0161a kudu, gomme ke moo mmu\u0161o o nt\u0161hit\u0161ego thentara ya go dira dithu\u0161agohema,\u201d gwa realo Sanne. Thentara yeo e be e le karo-lo ya Prot\u0161eke ya Boset\u0161haba ya Dithu\u0161agohema ya ka Lefapheng la t\u0161a Kgwebo, Intaseteri le Phadi\u0161ano. CSIR e gare e \u0161oma gape ka sethu\u0161agohema sa Bi-Level Positive Airway Pressure seo nepo ya sona elego go thu\u0161a balwet\u0161i bao ba nago le dika t\u0161e \u0161oro t\u0161a COVID-19Sethu\u0161agohema seo se tla thu\u0161a ka go hemela ka gare le ka ntle, e ka ba ka mokgwa wa go gatelela moya goba ka go lekola kabo ya okset\u0161ene yeo molwet\u0161i a e hlokago, gape le go beakanya kgate-lelo ya moya go ya le ka moo e hlokegago.\n", "edition": "2020-08-ed1", "language_code": "nso"}
{"title": "Go keteka basadi ka go ba Go keteka basadi ka go ba akaret\u0161a ekonomingakaret\u0161a ekonoming\n", "author": "vukuzenzele unnamed\n", "text": "Tiragalo ye e dira matswalo a let\u0161at\u0161i ka 1956 ge basadi ba 20 000 ba mat\u0161het\u0161a Union Buildings \u2013 basadi ba bant\u0161i ba go bolela malema a go fa-pana, go t\u0161wa mafelong a go fapana gomme ba mehlobo ka moka. Ba be ba kopane ka senyakwa sa bona sa go fedi\u0161a melao ya dipasa le tokelo ya bona ya go phela ka tokologo.\n Maemo le kemo ya basadi ka Afrika Borwa lehono a fapana kudu le ao bommago rena le bokoko a rena ba bego ba phe-la ka fase ga wona ka 1956. Re t\u0161wa kgole gore re be le Afrika Borwa ya go hloka semorafe, ya go hloka kgethologanyo ya bong, ya go huma gape yeo e lokologilego. Go bile le t\u0161welopele kudu mo go kaonafat\u0161eng maphelo a basadi ba Afrika Borwa go ekonomi, lekala la dipolotiki le go bophelo bja set\u0161haba. Go le bjalo, re a tseba gore re sa ya kgole. Basadi ba sa lebane le kgethollo, tlhori\u0161o le dikgaruru, gomme ba sa phela ka bohloki. Ge e le gore ka nnete re nyaka go diragat\u0161a tshepi\u0161o ya Mo-laotheo wa rena re swanet\u0161e go lwant\u0161ha dikgato tse di dirago gore basadi ba se be le letseno le t\u0161helete moo go dirago gore ba ikhwet\u0161e ba kgotlelet\u0161e go hlori\u0161wa le go bethwa.Re tsenet\u0161e lesolo la go ribolla leswika leo le re amant\u0161hago le maitapi\u0161o a lefase a go fi-hlelela tekatekano ya bong ka 2030. Tekatekano ya meloko ke agenda ya tlhohlelet\u0161o le phetogo go fedi\u0161a kgethollo le dikgaruru kgahlanong le ba-sadi le bana le go kgatha tema ka go lekana bophelong bja dipolotiki, leago le ekonomi.  Bjalo ka karolo ya lesolo le, re kopant\u0161e \u2018Ditiri\u0161ano t\u0161a Twant\u0161ho\u2019 t\u0161e pedi, yenngwe ke ya toka le ditokelo t\u0161a ekonomi ge ye nngwe e le ya kgahlanong le dikgaruru t\u0161e di ekadilego ka bong. Bobedi ditabakgolo t\u0161e di bohlokwa go agenda  ya rena ya boset\u0161haba.  Dikgwedi t\u0161e 11 go tloga mola Leano la Twant\u0161ho la Go arabela la T\u0161hoganet\u0161o go lwant\u0161ha dikgaruru t\u0161eo di ikadilego ka bong le dipolao t\u0161a basadi (GBVF) ke banna le phethagat\u0161wago go bo-naget\u0161e t\u0161welopele go godi\u0161a thekgo le tlhokomelo ya bao ba phologilego, gomme go na le t\u0161welopele go kaonafat\u0161eng molao go ba fa t\u0161hirelet\u0161o ye kgolo. Mo kgweding ya Phato, re thoma ka phethagat\u0161o ya Leano la Peakanyo la Bo-set\u0161haba go lwant\u0161ha GBVF ke banna. Ntlha ya bohlokwa ya leano le ke go kgonthi\u0161a gore basadi ba bant\u0161i ba fiwa kudu menyetla mo dit\u0161heleteng. Se ke ka gore go se lekalekane ga ekonomi le go se lekalekane ga leago go a sepelelana. Maemo a basadi ka Afrika Borwa a ba dira gore ba be kotsing ya go hlori\u0161wa. Re swanet\u0161e go oket\u0161a thekgo ya basadi go ba kgont\u0161ha gore ba itirele t\u0161helete ya bona. Re dirile maikgafo a mmalwa ka fase ga Tekatekano ya Moloko yeo e tla t\u0161welet\u0161ago dipoelo ka Leano la Peakanyo ya Bo-set\u0161haba. Sa mathomo, re ya go tsent\u0161ha basadi mererong ya ekonomi ka go ba abela dithendara. Re beile selebanywa sa go kgo-nthi\u0161a gore bonnyane dithoto le ditirelo t\u0161a go lekana 40% t\u0161eo di rekilwego ke makala a set\u0161haba di t\u0161we dikgwebong t\u0161a basadi. Sa bobedi, re ya go oket\u0161a thekgo go di-SMME t\u0161a ba-sadi le go basadi bao ba nago le dikgwebo t\u0161a mo mebileng goba bao ba sa \u0161omego. Se se tla akaret\u0161a go boledi\u0161ana le makala a dit\u0161helete go dira gore ditirelo t\u0161a dit\u0161helete di fihlelelege le go rekega go basadi. Sa boraro, re nyaka go kgo-nthi\u0161a gore basadi ba bant\u0161i ba na le dithoto t\u0161a bohlokwa go swana le naga. Go bohlokwa gore basadi e be baholegi ba lenaneo le potlaki\u0161it\u0161wego la poelo ya mafase. Go bohlo-kwa gore go R75 milione ya dibout\u0161hara t\u0161eo di beet\u0161wego kimollo ya COVID-19  ya kabo ya temo 53% ya baholegi e tla ba basadi ba magaeng. Re swanet\u0161e go kgonthi\u0161a gore basadi ba balemi ba ka gae le ba bannyane ba t\u0161wela pele go amogela thekgo ka morago ga leuba. Sa bone, re nyaka go kgo-nthi\u0161a gore basadi ba \u0161irele-t\u0161wa go dikgaruru t\u0161eo di ikadilego ka bong mo mo\u0161o-mong. Ka tsela yeo re tla ba re \u0161oma legatong la boset\u0161haba le la selete go tumelelano ya Ko-pano ya ILO ka ga Dikgaruru le Tlhori\u0161o Mo\u0161omong. Go thwe tokologo ga e fiwe, eup\u0161a e a t\u0161ewa.\nTokologo ya basadi ke ma-nt\u0161u fela ao a lego letlakaleng ntle le ge e ka bapet\u0161wa ke boikgafo go t\u0161wa go makala ka moka a set\u0161haba.  Ge re beakanya kagolefsa ya ekonomi ya rena mo tlhohlong ya leuba la coronavirus , re rile re ka se boele moo re bego re le gona pele ga go phulega ga baerase. Re swanet\u0161e go aga ekonomi ye bohlokwa ya go fapana le yeo re bego re na le yona yeo, gare ga dilo t\u0161e dingwe, e kaonafat\u0161ago maemo a bohlokwa a basadi. Se se ra gore peelet\u0161o ya rena ka mananeokgoparara ga se ya swanela go thekga fela ka-onafat\u0161o ya diintasteri t\u0161a gae, eup\u0161a le dikgwebo t\u0161a basadi.\nE swanet\u0161e go hlola dibaka t\u0161a me\u0161omo mo magatong ka moka a peakanyo, go thekga ka dit\u0161helete, go aga le go hlokomela mananeokgopara-ra. Ka tekanyo ya go swana ge re oket\u0161a thekgo ya mananeo a me\u0161omo ya set\u0161haba, re swanet\u0161e go kgonthi\u0161a gore makgarebe kudu ba swanet\u0161e go ba bakgathatema. Godimo ga go hwet\u0161a letseno, mana-neo a a tla ba fa sebaka go hwet\u0161a mabokgoni a mangwe le maitemogelo ao a hlokega-go go kgatha tema ekonoming ye kgolo. Le ge e le maikarabelo a mmu\u0161o go aba dibaka t\u0161a ekonomi go basadi le go hlola tlhako ya go kgont\u0161ha go t\u0161wet\u0161a pele tekatekano ya bong, mang le mang mo set\u0161habeng o swanet\u0161e go kgatha tema ya gagwe. Dikgwebo di swanet\u0161e go thekga dikgwebo t\u0161a basadi ka go reka mo go t\u0161ona dithoto le ditirelo. Di swanet\u0161e go thwa-la basadi ba bant\u0161i gomme ba thwale basadi ba bant\u0161i maemong a bolaodi. Se se bohlokwa kudu go lebelet\u0161we gore rekoto ya le-kala la praebete mo go kemedi ya bong legatong la taolo e \u0161alet\u0161e morago go ya lekala la set\u0161haba. Ye ke taba yeo e t\u0161welet\u0161wago gant\u0161i mo di-poledi\u0161anong t\u0161eo ke bilego le t\u0161ona le mekgatlo ye mmalwa ya dikgwebo t\u0161a basadi. Gore re be le tekatekano re swanet\u0161e go fedi\u0161a setlwaedi sa megolo ya go se lekane go ya ka gore motho ke monna goba mosadi gomme re lefa batho ba ba di-rilego mo\u0161omo wa go swana ka go lekana go ya ka Molao wa Tekatekano ya Mo\u0161omo. Basadi ba swanet\u0161we go \u0161irelet\u0161wa go tlhori\u0161o le kgethologanyo mo\u0161omong.\nKe maikarabelo a basepedi\u0161i ba dinamelwa, balaodi ba diyunibesithi, makgotlataolo a dikolo le mekgatlo ya se-dumedi go hlola maemo a a bolokegilego go basadi le ba-setsana go ka t\u0161ea maeto, go ya dikolong le go ya dikerekeng. Re swanet\u0161e go t\u0161wela pele ka maitapi\u0161o a rena a go fedi\u0161a go nyat\u0161wa ga basadi ke banna, kgethollo ya basadi ke banna le go dira banna dihlogo. Ke mekgwa ye yeo e dirago gore go be le kgatelelo ya basadi. Go t\u0161wa go rena \u2013 bobedi banna le basadi \u2013 go kgo-nthi\u0161a gore mohola wa mosa-di, maemo le dikgopolo ga di fetwe ke t\u0161a monna. Ke mai-karabelo a rena bjalo ka ba-tswadi le bokoko le bora-kgolo go swara le go godi\u0161a barwa le barwedi ba rena go swana.\n Go t\u0161wa go rena bjalo ka banna go gana le go bolela kgahlanong le ditiragalo t\u0161a GBV ge re di bona, le ge e le gore di dirwa ke bagwera ba rena, bopapa ba rena goba bobuti ba rena. A re beng moloko woo o fe-di\u0161ago kgatelelo ya basadi ka mekgwa ya yona ka moka, mo maphelong a rena.\nMoloko wa bagale wa 1956 o mat\u0161hedit\u0161e rena ka moka.\nRe a ba hlompha, rena le meloko ya ka moso ga se ra swanela go eke bohwa bjo bja go hlomphega.", "edition": "2020-08-ed2", "language_code": "nso"}
{"title": "Go boela mo\u0161omong ka morago ga go kaonafala bolwet\u0161ing bja COVID-19\n", "author": "Allison Cooper\n", "text": "Ge ke fetet\u0161we ke Ge ke fetet\u0161we ke COVID-19COVID-19 , , ke swanet\u0161e go dula nako ye ke swanet\u0161e go dula nako ye kaakang ke ipeet\u0161e thoko?kaakang ke ipeet\u0161e thoko?Batho bao ba fetet\u0161wego ke COVID-19 , eup\u0161a ba se na maswao, ba swanet\u0161e go ipeela thoko ka gae goba ka lefelong la mmu\u0161o leo le diret\u0161wego go hlokomela bao ba fetet\u0161wego ke baerase lebaka la mat\u0161at\u0161i a 10, go tloga ka let\u0161at\u0161i leo ba amogelago dipoelo t\u0161a gore ba fetet\u0161we ke baerase.Bao ba nago le maswao a ma-nnyane ba swanet\u0161e go ipeela thoko ka gae goba ka lefelong la mmu\u0161o leo le diret\u0161wego go hlokomela bao ba fetet\u0161wego ke baerase lebaka la mat\u0161at\u0161i a 10, go tloga ka let\u0161at\u0161i leo  maswao  a bona a thomilego.Bao ba nago le maswao a ma\u0161oro, bao ba swanelago go ya bookelong, ba swanet\u0161e go ipeela thoko mat\u0161at\u0161i a 10, go tloga ge ba le kaone ba se sa nyaka okset\u0161ene. Naa batho bao ba fetet\u0161wego ke Naa batho bao ba fetet\u0161wego ke COVID-19COVID-19  ba ka fetet\u0161a bolweba ka fetet\u0161a bolwet\u0161i go batho ba bangwe bjang?t\u0161i go batho ba bangwe bjang?Go ya ka Tona ya Maphelo Zweli Mkhize, batho ba bant\u0161i bao ba nago le maswao a mannyane ba ka phatlalat\u0161a baerase nako ya gare ga mat\u0161at\u0161i a \u0161upa le a 12. Le ge go le bjalo, batho bao ba lwalago kudu ba ka fetet\u0161a ba bangwe gomme ba phatlalat\u0161a baerase go ba bangwe nako ye telele. Naa ke swanet\u0161e go dira diteko Naa ke swanet\u0161e go dira diteko t\u0161e dingwe t\u0161a t\u0161e dingwe t\u0161a COVID-19COVID-19 , t\u0161eo , t\u0161eo di bont\u0161hago gore ga ke sa na di bont\u0161hago gore ga ke sa na yona, pele ke boela mo\u0161omong?yona, pele ke boela mo\u0161omong?Aowa. Go dira diteko gape go batho bao ba itemoget\u0161ego ma-swao a mannyane gomme ba kaonafet\u0161e ga go bohlokwa. Motho o t\u0161ewa go ba a bolokegile go boela mo\u0161omong ge a fedit\u0161e nako ya go ipeela thoko e bile a se sa hlwa a kgona go fetet\u0161a ba bangwe. Seo se ra gore o bile le maswao a gagwe a mathomo mat\u0161at\u0161i a 10 a go feta gomme ga se a ba le maswao bonnyane mat\u0161at\u0161i a mararo.Ka dinako t\u0161e dint\u0161i, ba\u0161omi ba ka boela mo\u0161omong ntle le go dira diteko gape:\n\u2022 Ba phethile mat\u0161at\u0161i a 10 a go beelwa thoko ga kgapelet\u0161o goba go ipeela thoko.\u2022 Bao ba bilego le maswao a magareng goba a ma\u0161oro ba ya tekolong ya kalafo. \u2022 Ba t\u0161wela pele go hlapa le go se batamelane le batho ba bangwe.\u2022 Bengmo\u0161omo ba lekola ba\u0161omi go kgonthi\u0161a gore ga ba boele morago.\u2022 Ba apara se\u0161ira molomo le dinko, go tloga ka let\u0161at\u0161i la phekolo sebaka se ka bago mat\u0161at\u0161i a 21.mat\u0161at\u0161i a 21.\nDiteko di bont\u0161hit\u0161e gore ga ke Diteko di bont\u0161hit\u0161e gore ga ke na bolwet\u0161i bjo eup\u0161a ke sa na na bolwet\u0161i bjo eup\u0161a ke sa na le maswao. Bjale go direga eng?le maswao. Bjale go direga eng?Go a kgonagala go hwet\u0161a di-poelo t\u0161eo di fo\u0161aget\u0161ego t\u0161a gore ga o na bolwet\u0161i bjo. Se se ra gore diteko t\u0161a mathomo di ka bont\u0161ha gore ga o na bolwet\u0161i bjo, eup\u0161a diteko t\u0161a ka morago di ka bont\u0161ha gore  o na le bona. Ge o ka t\u0161wela pele go ba le maswao a CO-VID-19 o ikgokaganye le setsebi sa tlhokomelo ya maphelo.\nNaa go direga eng ge ke sa Naa go direga eng ge ke sa bont\u0161ha maswao ka morago bont\u0161ha maswao ka morago ga mat\u0161at\u0161i a 10?ga mat\u0161at\u0161i a 10?Go tlwaelegile gore balwet\u0161i ba t\u0161wele pele go ba le maswao go feta mat\u0161at\u0161i a 10. Go kao-nafala mo go felet\u0161ego go ka t\u0161ea dibeke t\u0161e mmalwa.\nGe o sa na le maswao, nyaka maele go setsebi sa gago sa maphelo.\nGo hwet\u0161a tshedimo\u0161o ka botlalo ka ga COVID-19 , eya wepsaeteng ya Sehlongwa sa Boset\u0161haba sa Malwet\u0161i a go Fetela go www.nicd.ac.za, wepsaete ya go se lefelwe ya COVID-19  go coronavirus.datafree.co, lelet\u0161a Nomoro ya Mogala ya COVID-19  go 0800 029 999 goba o romele molaet\u0161a wo o rego \u2018Hi\u2019 ka WhatsApp  go0600 12 3456.", "edition": "2020-08-ed2", "language_code": "nso"}
{"title": "Go laola COVID-19 : Ka gae le ka mafelong ao a diret\u0161wego go hlokomela bao ba fetet\u0161wego ke baerase ye\n", "author": "Allison Cooper\n", "text": "MaAfrika Borwa a mant\u0161i ao a fetet\u0161wego ke coronavirus  (COVID-19) ba ka se kgone go ipeela thoko ka gore magae a bona ke a mannyane gomme ga ba na phapo\u0161i yeo e sa abelanwego le ba bangwe yeo go yona ba ka kgonago go dula le go robala go yona ba le tee.\nMmu\u0161o o kgonthi\u0161it\u0161e gore mafelo ao a diret\u0161wego go hlokomela bao ba fetet\u0161wego ke baerase ye a gona go thu\u0161a batho bao ba fetet\u0161wego ke baerase, gomme mafelo ao a diret\u0161wego go beela batho thoko a gona go thu\u0161a batho bao ba sa emet\u0161ego dipoelo. Ditirelo ka moka ga di lefe-lwe.Go ya ka Ngaka Marlin McCay, ngaka ya malwet\u0161i a go fapana yo a \u0161omelago Florida ka West Rand, selo sa mathomo seo o swanet\u0161ego go se dira ge o dirilwe diteko gomme go hwedit\u0161we o na le COVID-19  ke go fokot\u0161a lebelo la go phatlalala ga di-phetelo. \u201cSelo se o se nyakago ke go \u0161irelet\u0161a lapa la gago,\u201d a realo. Go dira se, o swanela ke go ipeela thoko e ka ba ka gae goba ka mafelong ao a diret\u0161wego go hlokomela bao ba fetet\u0161wego ke baerase ye.\u201cGe o ipeet\u0161e thoko go ra gore o swanet\u0161e go hwet\u0161a karolo ya ntlo moo o sa hlakanego le batho ba ba-ngwe ka lapeng. Ga go na yoo a swanet\u0161ego go batamela dimetara t\u0161e tharo kgauswi le wena. O swanet\u0161e go ja o le tee; o be le malepola le dibjana t\u0161eo di \u0161omi\u0161wago ke wena o le tee; o be le phapo\u0161i ya gago ya go hlapela o le tee, ge go kgonega; gomme o kgonthi\u0161e gore ga o kopane le mang goba mang ka lapeng.\u201cNgaka ya gago goba mo-hlokomedi yo bohlokwa yoo a go abelago ka ditirelo t\u0161a maphelo o swanet\u0161e go go fa dihlare t\u0161e bohlokwa t\u0161e diret\u0161wego go go fokolet\u0161a bont\u0161i bja maswao, kudu a go swana le mahlaba mmeleng le dihlabi, go op\u0161a ke hlogo le phi\u0161o. Go na le gape divi-tamine t\u0161e dibotse t\u0161eo motho a ka di \u0161omi\u0161ago gore a dule a phet\u0161e gabotse,\u201d a realo. Go bohlokwa gape go khut\u0161a nako ye e lekanego le go nwa meetse a mant\u0161i goba diela t\u0161eo di sekilego go kgonthi\u0161a gore mohlapologo o dula o sekile. Batho ba bant\u0161i bao ba sa lwalego kudu ba tla thoma go kaonafala morago ga beke go tloga nakong yeo ba thomilego go bona maswao a mathomo ka yona, eup\u0161a go bohlokwa go lekola maswao a gago gabotse.\nGe o ka ba le maswao a t\u0161ho ganet\u0161o, go swana le mathata a go hema, dihlabi mafahleng goba kgatelelo mo mafahleng yeo e ganelelago, go gohlola madi, go hlakahlakana, go se robale gabotse go go \u0161oro goba go ba le dipounama le sefahlego se se talalerata o swanet\u0161e go lelet\u0161a ambulanse goba o ye bookelong ka bjako.Mafelo ao a diret\u0161wego go beela batho thokoBao ba sa kgonego go ipeela thoko go bao ba dulago le bona ka gae, mmu\u0161o o beakant\u0161e mafelo ao a diret\u0161wego go beela batho thoko nageng ka bophara gore wena le balapa la gago le bolokege.Mmu\u0161o wa profense ya Kapa Bodikela kgauswanya-na o phatlaladit\u0161e ditshwa-yotshwayo t\u0161e di it\u0161ego go t\u0161wa go balwet\u0161i ka ga mafelo ao a diret\u0161wego go hlokomela bao ba fetet\u0161wego ke baerase.Marie Janties go t\u0161wa Wi-tzenberg o t\u0161ere sephetho sa go latela kelet\u0161o ya ba\u0161omi ba tlhokomelo ya maphelo gomme a ya lefelong leo le diret\u0161wego go hlokomela bao ba fetet\u0161wego ke baerase ka gore mmagwe wa mengwaga ye 97 o dula le yena le bana ba gagwe gomme o nyaka go ba \u0161irelet\u0161a. \u201cKe swerwe gabotse kudu. Dijo di be di le bose \u2013 go feta le t\u0161a ka gae.\nKe lemogile gore ke swanet\u0161e go dula ke nagana t\u0161e dibotse.\nKe be ke t\u0161hogile, eup\u0161a ka rapela ka leka gore ke loko-loge,\u201d a realo.\u201cLefelo leo le ka boloka maphelo! Le tloga e le le lekaone kudu,\u201d gwa realo John Arnoldus, yoo a kaona -fet\u0161ego go t\u0161wa bolwet\u0161ing bja COVID-19  mo lefelong leo le diret\u0161wego go hlokomela bao ba fetet\u0161wego ke baerase la Drakenstein. \u201cYo mongwe wa bagwera ba ka o be a ipeet\u0161e thoko ka gae gomme a swara bothata bja go kao-nafala. Ke bile ka mmot\u0161a gore a ikgokaganye le batho bao ba ilego ba nhlokomela \u2013 yeo ke tsela ya go kaonafala. The-kgo ya ba\u0161omi ba kalafo le ya molaodi moo \u2013 ke yona e go dirago gore o tielele,\u201d a realo.Arnoldus mathomong o be a t\u0161haba go ya lefelong leo le diret\u0161wego go hlokomela bao ba fetet\u0161wego ke baerase ka lebaka la kgopolo ya go fo\u0161a-gala ya gore ge o eya lefelong la go swana le le o tla lwala gomme wa hlokofala. \u201cKe be ke letet\u0161e t\u0161e \u0161oro, eup\u0161a ke amoget\u0161we gabotse. Ke rolela ba\u0161omi mongatse! Ba nhlalo\u0161edit\u0161e gore ka ge ke \u0161et\u0161e ke na le COVID-19 , ga go na motho mo lefelong le yo a ka ntwat\u0161ago,\u201d a realo.\nNaa o ka letela eng go t\u0161wa mafelong ao a diret\u0161wego go beela batho thoko?Go ya ka Mmu\u0161o wa profense ya Kapa Bodikela, dinyakwa t\u0161a gago ka moka di a \u0161et\u0161wa.\nO tla amogela dijo t\u0161a me-hleng, tekolo ya maphelo ka mo\u0161omi wa tlhokomelo ya maphelo, ditirelo t\u0161a go hlat\u0161wet\u0161a, boiketlo le setu go kaonafala go akaret\u0161wa le t\u0161a  senamelwa sa go se lefelwe go ya le go t\u0161wa lefelong leo.\n\u201cGo bohlokwa gape go khut\u0161a nako ye e lekanego le go nwa meetse a mant\u0161i goba diela t\u0161eo di sekilego go kgonthi\u0161a gore mohlapologo o dula o sekile.\u201d", "edition": "2020-08-ed2", "language_code": "nso"}
{"title": "A re bolokegeng ka moka ga rena\n", "author": "vukuzenzele unnamed\n", "text": "Naga ya gaborena e theo\u0161edit\u0161we go maemotemo\u0161o a bobedi mo magatong a rena a leuba la corona virus . Se se tlile bjalo ka kimollo go maAfrika Bo rwa ka moka bao ba ilego ba swanela ke go phela ka fase ga dikilet\u0161o t\u0161e tii\u0161eledit\u0161wego letsogo dikgweding t\u0161e tlhano t\u0161a go feta.\nMaemo a ke taet\u0161o ya kgatelopele yeo re e dirago go fokot\u0161a diphetelo t\u0161e diswa le tlalelo dinolofat\u0161ing t\u0161a rena t\u0161a maphelo. Se sengwe ke gore ye ke kgatelopele ye bohlokwa kudu ge re le gare re kalokana le go thomi\u0161a ikonomi ya gaborena ka leswa.\nEup\u0161a e sale ka pela gore re ka keteka.\nRe sale ka gare ga leuba la go bolaya leo le t\u0161eerego maphelo a 11 000 ka Afrika Borwa e le no\u0161i. Ka diphe telo t\u0161eo di netefadit\u0161wego t\u0161a go feta seripa sa milione, re sant\u0161e re nale palo ya godimodimo ya bohlano ya diphetelo lefaseng. E bile gape go nale kgonagalo ya go bowa gape ga bolwet\u0161i.\nGe eba re nyaka seo se ka re gopot\u0161ago gabotse ka bohlokwa ba go nt\u0161ha mahlo dinameng, re swanet\u0161e go lebelela ditiragalo t\u0161e hlagi lego malobanyana dikhilo mithara t\u0161e diketeteke kgole le rena go la New Zealand.\nDikgwedi t\u0161e tharo go tloga nakong ya ge naga yeo e tsebagadit\u0161we gore ga e na coronavirus , New Zealand e tswalet\u0161e naga ka bophara gapegape. Le ge e le gore go phulega ga diphetelo t\u0161eo t\u0161a moragorago di be di se kaalo, mmu\u0161o o ile wa nanoga wa phethagat\u0161a gape dikilet\u0161o t\u0161a go tswalelwa ga naga.\nDikilet\u0161o t\u0161a go swana le t\u0161e di ile t\u0161a swanela ke go phethagat\u0161wa ka leswa di karolong t\u0161e nt\u0161i t\u0161a Yuropa ge naga ye e itemogela le photo la bobedi la diphetelo.\nMaitemogelo a a laet\u0161a ka  fao dilo di ka fetogago ka lebelo ge go bolelwa ka COVID-19 .  Se ke segopot\u0161o go mang goba mang magareng ga rena yo a ka bego a na le kgopolo ye fo\u0161aget\u0161ego ya gore re kgauswi le go bona mafelelo a seemo sa mohuta wo se se mpe sa t\u0161hoganyet\u0161o maphelong a bohle.\nGo ya nneteng, go nale dika t\u0161a go re tli\u0161et\u0161a tshepho.\nPalo ya diphetelo t\u0161e diswa t\u0161eo di netefadit\u0161wego mo Afrika Borwa e t\u0161welapele go theoga. Nakong ya ge bolwet\u0161i bjo bo nyologet\u0161e godimodimo, re be re gati\u0161a diphetelo t\u0161e diswa t\u0161a go balelwa 12 000 ka let\u0161at\u0161i.\nPalo ye e theoget\u0161e fase go fihla palogare ya go balelwa 5 000 ka let\u0161at\u0161i bekeng ya go feta. Palo ya rena ya bao ba fodilego ke 80%.\nGe naga e theo\u0161et\u0161wa go maemotemo\u0161o a bbedi, dikilet\u0161o t\u0161e nt\u0161i ka ditira galo t\u0161a leago le t\u0161a ikonomi di fedi\u0161it\u0161we. Eup\u0161a se se tsamai\u0161ana le kotsi yeo e hlatlogilego ya diphetelo.\nGo nyakega gore gabjale re laole kotsi ye le go netefat\u0161a gore diphenyo t\u0161eo re di fihlelet\u0161ego go fihla ka nako ye t\u0161a go bea phatlalalo ya leuba le ka fase ga taolo ga di bu\u0161et\u0161we morago. Kotsi ye kgolokgolo maphelong a set\u0161haba ka nako ye ke go iketla kudu. Re a tseba gore gabjale re dumelet\u0161we go kopana le bagwera le ba malapa a rena, go etela mafelo a boithabi\u0161o, go t\u0161ea maeto a boiketlo le go nwa mabjala ka diresturenteng, dipareng le ka dithabeneng.\nEup\u0161a mmolelwana wa segologolo o re seo o se kgo nago ga go re o se dire.\nBatho ba bant\u0161i ba go ba le coronavirus  ga ba laet\u0161e dika t\u0161a bolwet\u0161i ebile le bona ba kaba ba sa tsebe gore ba fetet\u0161we. Ye ke nnete ya se bele ya go se le\u0161e di wela ka gobane e ra gore wo mongwe le wo mongwe wa rena a ka be a fetet\u0161we ka nako ye ebile a ka fetet\u0161a ba bangwe e se ka maikemi\u0161et\u0161o.\nSe se diragala kudu ge go etelwa meloko, kudukudu bat\u0161ofadi le bao ba nago le malwet\u0161i a mangwe ao a bego a le gona mebeleng ya bona ao a ba dirago gore ba be kotsing ya go fetelwa.\nNnete ke gore se se diragala gape ge batho ba e ya diko panong t\u0161a sedumedi goba ditiragalong t\u0161a set\u0161o.\nLephoto la bobedi la diphe telo leo dinaga t\u0161e dingwe t\u0161e nt\u0161i di itemoget\u0161ego lona ke kgonagalo yeo e dulago e le gona le ka mo nageng ya rena. Le ge e le gore t\u0161e nt\u0161i t\u0161a dikilet\u0161o di fedi\u0161it\u0161we, ga go re gore di ka se boye gape ge go ka direga gore re itemogele tlhatlogo ye kgolo ya diphetelo. Leuba le ke taba ya lehu le bophelo. Re swanet\u0161e go tlwaela seemo ebile re swanet\u0161e go nt\u0161ha mahlo dinameng.\nMo mat\u0161at\u0161ing, dibekeng le dikgweding t\u0161e tlago, re swanet\u0161e gore ka pejana re lebi\u0161e \u0161edi ya rena pholong.\nIkonomi ya rena le set\u0161haba sa gaborena di tlai\u0161egile kudu. Ge re le gare re boela ditiragalong t\u0161a ikonomi go kgabaganya diintasteri t\u0161a go lekana t\u0161ohle gotee le mo\u0161omo wa go loki\u0161a fao go senyegilego, re nale mai karabelo a gore re se lahlele toulo bjalo ka motho ka no\u0161i, bjalo ka bengme\u0161omo, bjalo ka set\u0161haba, bjalo ka malapa, bjalo ka ditsebi, bjalo ka ba\u0161omi le bjalo ka badudi.\nGa gona le ka o tee wa rena yo a nyakago go boela mat\u0161at\u0161ing a mathomo a dikilet\u0161o t\u0161e bogale t\u0161a go tswalelwa ga naga. Re nyaka go gatela pele ka maphelo a rena. Re nyaka gore bagwera le baratwa ba rena ba dule ba phet\u0161e gabotse ebile ba bolokegile.\nBjalo ka set\u0161haba, a re t\u0161weleng pele go \u0161oma mmogo go netefat\u0161a gore re gatela pele. Go theo\u0161et\u0161wa go maemotemo\u0161o a bobedi a go tswalelwa ga naga ga go re gore batho ba itirele ka go rata. Melao ya go \u0161ielana sekgala, go apara maseke, dikgobokano t\u0161a leago le maeto a bodit\u0161haba e sant\u0161e e le gona.\nKatlego ya rena seemong se e godimo ga bokgoni ba rena ba go latela melao ye beilwego le go netefat\u0161a gore re itshwara ka tlhokomelo le ka maikarabelo.\nNako le nako ge re gopola go dira tiragalo ya mohuta ofe goba efe ye sego bohlo kwa, re swanet\u0161e go ipot\u0161i\u0161a pot\u0161i\u0161o ye: naa e kaba kotsi ya se ke efe go rena le ba thong ba bangwe? Fao go nago le kotsi, le ge e kaba ye nnyane ka mokgwa mang, go kaone ge re ka ema ka yona.\nA re gateleng pele, bjalo ka mehla, ka tlhokomelo. A re bolokegeng ka moka ga rena.  ", "edition": "2020-09-ed1", "language_code": "nso"}
{"title": "NSFAS e phethagat\u0161a ditoro t\u0161a ka\n", "author": "More Matshediso \n", "text": "Mashego wa go t\u0161wa Sebo keng profenseng ya Gauteng tikologong ya Vaal o bolela gore a ka be a sa kgona go fihlelela ditefo t\u0161a dithuto t\u0161a gagwe le disenyegelo t\u0161e dingwe t\u0161a go tsamai\u0161ana le dithuto t\u0161a ka morago ga marematlou ge nkabe a sa hwet\u0161a pasari go t\u0161wa NSFAS.\n\u201cGodimo ga mo, t\u0161helete ya kgwedi ka kgwedi yeo ke e hwet\u0161ago go t\u0161wa NSFAS e nkgont\u0161ha gore ke ithute le gore ke se robale ka tlala,\u201d a realo.\nMashego ke moithuti wa ngwaga wa boraro dithutong t\u0161a gagwe t\u0161a lengwalo la degree ya civil engineering  kua Yunibesithing ya Pretoria.\n\u201cDitefelo t\u0161a thuto di tura ka maatla. Ka dithuto t\u0161eo ke di kgethilego, nkabe ke saka ka kgona go lefela dikgwedi t\u0161e tshela, ke sa bolele ka ngwaga o tee wa dithuto,\u201d a hlalo\u0161a Mashego.\nMashego o fedit\u0161e mare matlou ka 2016 e le moithuti wa go \u0161oma bokaonekaone ka mphatong wa gagwe, eup\u0161a o be a hloka t\u0161helete ya go lefela dithuto t\u0161a gagwe.\nO ile a atlega dikgopelong t\u0161a gagwe t\u0161a thekgo ya t\u0161helete go t\u0161wa NSFAS ka ngwaga wa dithuto wa 2018.\n\u201cSe se mphile monyetla wa go dira toro yaka ya go ithutela engineering go ba nnete. Thuto e kgatha tema ye bohlokwa kudu tlhabo llong yaka ebile e nthu\u0161a go gatela pele go t\u0161eo ke ikemi\u0161edit\u0161ego go di fihlele la. Go feta mo, e mmatlafat\u0161a gore ke maatlafat\u0161e batho ba bangwe set\u0161habeng sa ge\u0161o ka gona ke kgathe tema tlhabollong ya ikonomi ya naga ya gaborena,\u201d gwa hlalo\u0161a Mashego. \u201cKe hlohlelet\u0161a baswa go dira dikgopelo t\u0161a thekgo ya t\u0161helete t\u0161a NSFAS ka gobane go latela toro ya gagwe ga se mahala, go nyakega thekgo ya t\u0161helete, ebile NSFAS e tla go t\u0161wela mohola,\u201d a realo.\nTona ya Thuto ya Godimo, Saense le Diphetogo, Ngaka Blade Nzimande, o but\u0161e dikgopelo t\u0161a NSFAS t\u0161a 2021, go tloga ka la 3 Phato go fihla ka la 30 Dibatsela 2020.\nBaithuti ba go t\u0161wa mae mong ao ba got\u0161ego ka go sokola le bao ba \u0161omago eup\u0161a ba rata go t\u0161wet\u0161a dithuto t\u0161a bona pele ditlha hlong dife goba dife t\u0161a mmu\u0161o, t\u0161a sethekniki le t\u0161a thutatiro (TVET), kholet\u0161eng goba yunibesithing, ba ka dira dikgopelo.\nGore o kgone go dira kgope lo ya NSFAS, modirakgopelo o swanet\u0161e go ba modudi wa Afrika Borwa a be a t\u0161we lape ng leo mogolo wa lona ge o kopane wa ngwaga ka moka o se fete R350 000. Mogolo wo kopanego wa lapa wa ngwaga ka moka go baithuti bao ba nago le bogole ga wa swanela go feta R600 000.\n\u201cMo ngwageng wo wa dit\u0161helete, NSFAS e thekgi le baithuti ba go feta 700 000, ba 248 242 ba dikholet\u0161eng t\u0161a TVET le ba 481 339 ba diyunibesithing (baithuti ka tshedimo\u0161o ya boingwadi\u0161o). Ye ke tlha tlogo ya 20% go tloga ngwa ga wo fetilego ge re bapet\u0161a tshedimo\u0161o ya boingwadi\u0161o yeo e amoget\u0161wego ka t\u0161ona dikgwedi t\u0161eo ka 2019 ge e bapet\u0161wa le 2020\u2019\u2019 a realo Tona Nzimande.\nNSFAS e arabela 40% ya palo ya baithuti bao ba sa ithutela mangwalo a bona a mathomo diyunibesithing le 70% ya dikholet\u0161eng t\u0161a TVET. vKa fao o ka dirago dikgopelo\u2022\t Badiradikgopelo\tba\tswanet\u0161e\tgo\tetela\twww.nsfas.org.za \tke\tmoka\tba\tkgotle\tmo\tgo\tmyNSFAS .\tBa\tswanet\u0161e\tgo\titirela\takhaonto\tya\tNSFAS,\tba\tkgotle\tmo\tgo\tAPPLY,\tba\tarabe\tdipot\u0161i\u0161o\tt\u0161eo\tdi\tt\u0161welelago\tskrining\tle\tgo\tlokela\tdito kumente\tt\u0161eo\tdi\tnyakegago\tfao.\tGe\tba\tfedit\u0161e,\tba\tswanet\u0161e\tgo\tkgotla\tmo\tgo\tSUBMIT .\n\u2022\t Morago\tga\tge\tba\tkgotlile\t SUBMIT,\tno moro\tya\treferense\tya\tkgopelo\tyeo\te\ttla\tt\u0161welela\tmo\tskrining.\tNomoro\tyeo\tya\tre\tferense\te\ttla\tromelwa\tgape\tmo\tnomorong\tya\tsellathekeng\tle\tatereseng\tya\timeile\tyeo\tmodirakgopelo\ta\tfanego\tka\tyona.\t\u2022\t Badirakgopelo\tba\tka\t\u0161omi\u0161a\tsellathe\tkeng,\ttheipolete\tgoba\tkhomphuthara\tgo\tdira\tkgopelo.\tPhothale\tya\tNSFAS\te\tnale\tdiphetogo\tt\u0161a\tgo\tse\ti\u0161e\tkae\tgo\tdira\tgore\tgo\tbe\tbonolo\tgo\te\t\u0161omi\u0161a\tle\tgore\te\tbolokege\tkudu.\n\u2022\t Go\tbadiradikgopelo\tba\tmathomo\tgo\tnyakega\tkhophi\tya\tbona\tya\tpasa\tgoba\tsethifikeithi\tsa\tmatswalo\tebile\tba\tswanet\u0161e\tgo\titirela\tprofaele\tphothaleng\tya\tNSFAS.\tBadiradikgopelo\tbao\tba\tdirago\tdikgopelo\tlekga\tla\tbobedi\tba\tswanet\u0161e\tgo\ttsena\tdiakhantong\tt\u0161a\tbona\t\u2013\tgopola,\tgo\tdumelet\u0161we\tfela\tprofaele\tye\ttee\tka\tmodirakgopelo.\t\u2022\t Modirakgopelo\to\tswanet\u0161e\tgo\tfana\tka\ttumelelo\tya\tgore\ttshedimo\u0161o\tka\tga\tyena\te\tlekolwe\tke\tlekoko\tla\tboraro\tebile\tge\ta\tka\tse\tdumele\tse,\ta\tka\tse\tdumelelwe\tgo\tt\u0161welapele\tka\ttshepedi\u0161o\tya\tkgopelo.\t\u2022\t Ka\tbaka\tla\tleuba\tla\t coronavirus ,\tgo\tka\tse\tnyakege\tgore\tbadiradikgopelo\tba\tromele\tgoba\tba\tlokele\tforomo\tya\ttumelelano.\tLegatong\tla\tyona,\tba\ttlo\tkgopelwa\tgore\tba\tamogele\tdipeelano\tt\u0161e\tlego\tmo\tforomong\tya\ttumelelano\tya\tgona\tfao\tkgopelong,\tgotee\tle\tmelawana\tle\tdipeelano\tt\u0161a\tthekgo\tya\tt\u0161helete.\t\u2022\t Go\tsant\u0161e\tgo\ttla\tnyakega\tgore\tbaithuti\tba\tromele\tditokumente\tt\u0161a\tgo\tthekga\tdikgopelo\tt\u0161a\tbona\t(khophi\tya\tmodira\tkgopelo\tya\tPasa,\tbohlatse\tbja\tmogolo\tba\tmotswadi/mohlokomedi\twa\tngwana,\tle/goba\tAnek\u0161ara\tA\tgo\tbadirakgopelo\tba\tgo\tba\tle\tbogole).\t  Karabo Mashego o ithutela lengwalo la gagwe la degree  ya engineering,  se se kgonaget\u0161e ka baka la NSFAS.", "edition": "2020-09-ed1", "language_code": "nso"}
{"title": "Woza Matrics  e tsebagadit\u0161we\n", "author": "Dale Hes \n", "text": " Baithuti ba Mare matlou ba ngwa ga wo ba tla leba na le mathata a magolo ka lebaka la coronavirus  (COVID-19).\nKgoro ya Thuto ya Motheo e netefadit\u0161e gore go bulwa ga dikolo ka fao go bolokegilego ke ye nngwe ya dilo t\u0161eo e di beilego pele, gotee le go thekga baithuti ka mananeo a mehuta-huta go ba thu\u0161a gore ba phete ngwaga wa bona wa dithuto ka katlego. Ye nngwe ya t\u0161e ke lenaneo la Woza Matrics , leo le tse-bagadit\u0161wego semmu\u0161o ka la 1 Lewedi ka tiri\u0161ano le badi-ri\u0161animmogo ba mmalwa ba kga\u0161o le ditsebi t\u0161a thuto. Bjalo ka karolo ya lenaneo le, dithutwana t\u0161a tlalelet\u0161o ka ga dithuto t\u0161e bohlokwa t\u0161e tshela t\u0161a Marematlou di ga\u0161wa go SABC, DSTV le go Openview (Channel  122) let\u0161at\u0161i le le-ngwe le le lengwe mo dibe-keng t\u0161e 12, go thoma ka iri ya seswai mesong go fihla ka iri ya lesome mesong le ka iri ya pele mosegare go fihla ka iri ya boraro mathapama. Mai-kemi\u0161et\u0161o ke go thu\u0161a baithuti go itoki\u0161et\u0161a ditlhahlobo t\u0161a mafelelong a ngwaga. Dit\u0161hanele t\u0161e di fana ka di-thutwana t\u0161a kga\u0161othwii, t\u0161eo go t\u0161ona baithuti ba ka bot\u0161i\u0161a-go baruti\u0161i dipot\u0161i\u0161o. Go fiwa gape le dikelet\u0161o ka ga ditlhahlobo. Woza Matrics e lemoga gore le ge baithuti ka moka ba lahleget\u0161we ke nako ya sekolo, baithuti ba Kreiti ya 12 ke bona bao ba amegilego gampe kudu, ka ge meputso ya bona e le bohlokwa kudukudu gore ba hwet\u0161e me\u0161omo le go amogelwa ka diyunibesithing.Tona ya Kgoro ya Thuto ya Motheo Angie Motshekga o bolela gore lenaneo le le bohlokwa, ka lebaka la ge go ithuta go \u0161iti\u0161it\u0161we ka lebaka la COVID-19 . \u201cMarematlou ka mehla o tli\u0161a kgatelelo ya menagano, eup\u0161a ngwaga wa 2020 o tlet\u0161e ka dikgatelelo t\u0161a menagano t\u0161e di sego t\u0161a tlwaelega. Ke rata go lebogi\u0161a baithuti ka moka ba Kreiti ya 12 le ba malapa a bona ge ba kgotlelet\u0161e le ka ga maikemi\u0161et\u0161o a bona. Go tloga go le nyanyeng kudu gore thekgo ya tlalelet\u0161o e a nyakega go baithuti gomme re tla t\u0161wela pele go fana ka yona. Go \u0161et\u0161e dikgwedi t\u0161e mmalwa pele ga ge ngwaga o fela gomme Woza Matrics e tla fa baithuti thekgo ye ba e hlokago gore ba itoki\u0161et\u0161e ditlhahlobo t\u0161a mafelelong a ngwaga,\u201d a realo.Lenaneo le le swana le nno\u0161i ka gore le nepi\u0161it\u0161e bont\u0161i bja baithuti ba Kreiti ya 12 ka mo nageng bao ba sa kgonego go fihlelela inthanete kgafet\u0161a-kgafet\u0161a le go ditlabelo t\u0161a tit\u0161ithale t\u0161e di kgokaganywa-go le inthanete. Dikga\u0161o di tla bogelwa ke bont\u0161i bja baithuti ba 1.2 milione bao ba ngwalago ditlhahlobo t\u0161a Marematlou ka Dibatsela. Lekgotla la Di-tona t\u0161a Thuto le ipiledit\u0161e go baithuti ka moka le batswadi go \u0161omi\u0161a dit\u0161hanele t\u0161e. Mohlankedimogolophethi\u0161i (CEO) wa Lekgotlakga\u0161o laAfrika Borwa Madoda Mx akwe o bolela gore moga\u0161i wa set\u0161haba o a ikgant\u0161ha ge e le karolo ya lesolo le. \u201cRe thabile go ba yo mongwe wa bakgathatema ba bohlokwa bao ba bolokago ngwaga wa Marematlou wa 2020. Bjalo ka moga\u0161i wa ditirelo t\u0161a set\u0161ha-ba, re tlamega go netefat\u0161a gore t\u0161eo re ga\u0161ago ka t\u0161ona di akaret\u0161a palo ye kgolo ya mananeo a thuto, kudukudu ka nakong ye yeo e hlokegago kudu.\u201dDipot\u0161i\u0161o t\u0161a gago di a arabiwaNaa ke dithuto dife t\u0161eo di tla rutwago?\u2022\tMaths\u2022\tGeography\u2022\tLife Sciences \u2022\tPhysical Sciences \u2022\tAccounting \u2022\tMaths Literacy . Naa ke ka lebaka la eng dinako t\u0161e t\u0161a kga\u0161o di kgethilwe ka gore baithuti ba tla be ba le sekolong?\u2022\tDinako t\u0161a go ya sekolong di a fapana go ralala le dilete le diprofense, ka lebaka la magato a go tlogela sekgoba magareng ga batho. Baithuti ba bant\u0161i ba Marematlou ba tla be ba le ka gae ka nako ya kga\u0161o ya mananeo a. \u2022\tPersente ye nnyane ya baithuti le yona e tsenela dithuto t\u0161a sekolo ba le ka gae. \u2022\tDikga\u0161o t\u0161e kgolo t\u0161a mananeo a di tla bu\u0161elet\u0161wa ka morago ga iri ya bone mathapama go Openview gomme di tla ga\u0161wa gape go DSTV Catch-Up.  Naa goreng go ga\u0161et\u0161wa baithuti ba Marematlou fela?\u2022\tBaithuti ba Marematlou ba ka fase ga kgatelelo ye kgolo gore ba beakanyet\u0161e maphelo a bona a ka morago ga ge ba fedit\u0161e dithuto t\u0161a sekolo.\u2022\tBaithuti ba Marematlou ba lebane le t\u0161hiti\u0161o ye kgolo go dithuto t\u0161a bona t\u0161a sekolo go tloga ka Hlakola 2020 ka gobane lenaneothuto la bona ga se la kopanafat\u0161wa.\u2022\tBaithuti ba Marematlou ba \u0161alet\u0161e morago kudu ka ga go ithuta lenaneothuto la bona.\nNaa nka hwet\u0161a kae dinako t\u0161a kga\u0161o?\n\n Dinako t\u0161a kga\u0161o di hwet\u0161agala go di\u0161etule t\u0161a mananeoa thelebi\u0161ene le go wepsaete ya Woza Matrics  gowozamatrics.co.za . Dipu\u0161elet\u0161o t\u0161a kga\u0161o di tla hwet\u0161agala.\nNaa\tgo\tna\tle\tthekgo\tye\te\tfiwago\tbatswadi\tle\tbaruti\u0161i?Ee. Dinako Dinako t\u0161e t\u0161a kga\u0161o di tla ba le mananeo ao\tgo\tona\tbatswadi\tba\tfiwago\tdikelet\u0161o\tka\tga\tka\tfao\tba\tka thekgago bana ba bona ba Marematlou. Mananeo a mangwe a kga\u0161o a tla nepi\u0161a baruti\u0161i gomme kgokagano ya WhatsApp ya Teacher Connect ya Kgoro ya Thuto ya Motheo e tla romela baruti\u0161i melaet\u0161a ye bohlokwa.\nNaa go tla ba le nepi\u0161o mabapi le go \u0161oma ka kgate lelo ya monagano yeo baithuti ba Marematlou ba lebanego le yona?Ee. Go tla ba le dikga\u0161o t\u0161e mmalwa t\u0161eo di nepi\u0161it\u0161ego go fana ka dikelet\u0161o mabapi le go phela gabotse ga baithuti, go kgona go phela ka kgatelelo ye le go laola let\u0161hogo.\nGo hwet\u0161a tshedimo\u0161o ka botlalo, etela wepsaete ya Woza Matrics go wozamatrics.co.za  goba romela emeile go info@wozamatrics.co.za", "edition": "2020-09-ed2", "language_code": "nso"}
{"title": "Thekgo ya kgorotsheko go bat\u0161wasehlabelo ba GBV\n", "author": "More Matshediso \n", "text": "Lenaneo la Boitoki\u0161et\u0161o go Kgo rotsheko la Ke Bona Lesedi le a hwet\u0161agala ka Digorotshekong t\u0161e nt\u0161i t\u0161a Melato ya t\u0161a Thobalano le ka dikgorotshekong t\u0161e dingwe t\u0161eo di \u0161omago ka GBV . Ke Bona Lesedi e ra \u2018ke bona seet\u0161a\u2019 ge e fetolelwa go t\u0161wa go Setswana. Mot\u0161wasehlabelo wa GBV a ka romela kgopelo ya thu\u0161o go NPA. Moseki\u0161i wa set\u0161haba wa maemo a godimo goba molaodi wa boi toki\u0161et\u0161o go kgorotsheko go tloga fao o tla kgetha mohlankedi wa maleba wa t\u0161a boitoki\u0161et\u0161o go kgorotsheko gore a go thu\u0161e. \u201cTirelo ye ga e go tshepi\u0161e gore go tla ba le poelo ye it\u0161ego ka molatong gomme maitemogelo a motho yo mongwe le yo mo-ngwe a swana a nno\u0161i. Le ge go le bjalo, e thu\u0161a ka maatlafat\u0161o le go bu\u0161et\u0161a sekeng seriti sa mot\u0161wasehlabelo,\u201d gwa realo setatamente go t\u0161wa go NPA. Go na le bahlankedi ba 161 ba boitoki\u0161et\u0161o go dikgorotsheko ka dikgorotshekong t\u0161a mehutahuta go ralala le naga. Tirelo ye ke ye nngwe ya ma-itekelo a mehutahuta ao a tseba-gadit\u0161wego ke mmu\u0161o go \u0161oma ka bo\u0161oro bja GBV . Go ya ka NPA, mongongoregi, mot\u0161wasehlabelo, mophologi goba hlatse e tla let\u0161et\u0161wa mogala ke mohlankedi wa boitoki\u0161et\u0161o go kgorotsheko go t\u0161wa kgoro-tshekong yeo a tla fago bohlatse ka go yona. Mohlankedi wa boitoki\u0161et\u0161o go kgorotsheko o tla ba gona go thekga mongongoregi ka kgorotshekong le ka tshekong ka moka. Ditlabelo le mekgwa ye e kgethegilego e a \u0161omi\u0161wa go laet\u0161a mot\u0161wasehlabelo gore o a theelet\u0161wa, o \u0161ireledit\u0161we le go hlomphiwa. Bangongoregi ba ka bolela ka dipolelo t\u0161a bona gomme mohlankedi wa boitoki\u0161et\u0161o go kgorotsheko o tla netefat\u0161a gore mot\u0161wasehlabelo o romelwa go yo hwet\u0161a kelet\u0161o goba kalafo, gore a kgone go phetha leeto la gagwe la go fola. Basadi le bana ba bant\u0161hi bao ba itemoget\u0161ego GBV , go fa mohlala, bao ba kilego ba katiwa, ba t\u0161hoga go ya kgorotsheko go yo fa bohlatse le go anega dintlha t\u0161a mabapi le thobalano ka pele ga batho bao ba sa ba tsebego. Tirelo ye e tla ba thu\u0161a gore ba ikwe ba lokologile kudu.\nDITABA T\u0160E AKARET\u0160AGODITABA T\u0160E AKARET\u0160AGOO ka ikgokaganya le Molaodi/Mokgokaganyi wa O ka ikgokaganya le Molaodi/Mokgokaganyi wa Boitoki\u0161et\u0161o go Kgorotsheko ka profenseng ya Boitoki\u0161et\u0161o go Kgorotsheko ka profenseng ya geno ka go let\u0161et\u0161a goba go romela emeile go geno ka go let\u0161et\u0161a goba go romela emeile go dintlha t\u0161a kgokagano t\u0161a ka mo fase:dintlha t\u0161a kgokagano t\u0161a ka mo fase:\n\u2022\t\u2022\tKapa Bohlabela (Grahamstown) Kapa Bohlabela (Grahamstown) \u2013 Pumla Nomfemele 041 502 5443 \u2013 Pnomfemele@justice.gov.za \u2022\t\u2022\tKapa Bohlabela (Mthatha) Kapa Bohlabela (Mthatha) \u2013 Sindisiwe Buthelezi \u2013  047 501 2646 \u2013  Sbuthelezi@npa.gov.za \u2022\t\u2022\tForeisetata Foreisetata \u2013 Ena Liebenberg\u2014 051 410 6029 \u2014\n\nEliebenberg@npa.gov.za \u2022\t\u2022\tGauteng (Johannesburg)Gauteng (Johannesburg) \u2014 Asewa Fundi \u2013011 220 4085 \u2013 Afundi@npa.gov.za \u2022\t\u2022\tGauteng (Pretoria) Gauteng (Pretoria) \u2013 Esther Kabini \u2013 012 351 6713 \u2013 Ekabini@npa.gov.za \u2022\t\u2022\tKwa-Zulu NatalKwa-Zulu Natal \u2013 Roelien Wiesner \u2013 033 3928712 \u2013 Rwiesner@npa.gov.za \u2022\t\u2022\tLimpopo Limpopo \u2013 Reneilwe Mashamaite \u2013 015 483 0302 \u2013  Rmashamaite@justice.gov.za \u2022\t\u2022\tKapa Leboa Kapa Leboa \u2013 Henley Nathan Sass \u2013\n\n 054 337 5375 \u2013 HSass@justice.gov.za \u2022\t\u2022\tLeboa BodikelaLeboa Bodikela \u2013 Mmanotshe Seletisha \u2013 012 700 9000 \u2013 Mseletisha@justice.gov.za \u2022\t\u2022\tKapa BodikelaKapa Bodikela \u2013 Gary Titus \u2013 021 487 7287/\n\n021 421 7287 Gvtitus@npa.gov.za \u2022\t\u2022\tKantorokgolo ya NPAKantorokgolo ya NPA  \u2013 Karen Tewson \u2013\n  012 845 6399/012 812 6399 \u2013 Ktewson@npa.gov.zaDinomoro t\u0161e dingwe t\u0161a boikgokaganyo t\u0161e bohlokwa t\u0161e o swanet\u0161ego go ba le t\u0161ona:\n\u2022\tTirelo ya T\u0161hoganet\u0161o ya Tirelo ya Maphodisa ya Afrika Borwa: 10111.\u2022\tLefelo la Taelo ka ga GBV:  0800 428 428 goba let\u0161et\u0161a *120*7867# go selefoune efe goba efe.\u2022\tMogala wa batho ba ba phelago ka Bagolofadi: Romela lent\u0161u le \u2018help\u2019 ka SMS go 31531.\u2022\tMogala wa Thu\u0161o wa Tlai\u0161o ya Basadi: 0800 150 150.\u2022 Childline South Africa: 0800 055 555. \u2022\tTirelo ya Thibelo ya Bosenyi ya SAPS: 0860 10111 goba romela SMS go 32211.\u2022\tDingongorego t\u0161a go amana le tirelo ya Dikgaruru t\u0161a Bong le Polao ya Basadi (GBVF) ya (SAPS): 0800 333 177/ complaintsnodalpoint@saps.gov.za\u2022\tMogala wa thu\u0161o wa Dikgaruru t\u0161a ka Malapeng: 0800 150 150.\n\u2022\tMogala wa thu\u0161o wa AIDS: 0800 012 322.\n", "edition": "2020-09-ed2", "language_code": "nso"}
{"title": "\u0160irelet\u0161ang basadi le bana ba rena \n", "author": "vukuzenzele unnamed\n", "text": "Ka nako yeo, set\u0161haba se be se sa t\u0161ho\u0161it\u0161we ke go bolawa ga Uyinene Mrwetyana, Leighandre Jegels, Jesse Hess le ga basadi ba bangwe ba bant\u0161i bao ba lahleget\u0161wego ke maphelo a bona ka diatleng t\u0161a banna ba ba\u0161oro.Go t\u0161wa maemong a bona a go fapana, bafsa le batho ba bagolo, baithuti le basadi bao ba \u0161omago, bagwanti bao ba bego ba dira dit\u0161hupet\u0161o ka khut\u0161o ba be ba emi\u0161edit\u0161e godimo dipolakate t\u0161eo di bego di ngwadilwe \u2018Enough is Enough\u2019 le \u2018Am I next? \u2019. Bohloko le go befelwa ga bagwanti bao bo be bo le nyanyeng ka let\u0161at\u0161i leo. Ge ke amogela dinyakwa t\u0161a bona t\u0161eo di bego di hlagi\u0161it\u0161we ka fao go kwagala ka gona, go bile nyanyeng go nna gore re swanet\u0161e go dira se sengwe ka t\u0161hoganet\u0161o le ka maikemi\u0161et\u0161o. Go bile bohlokwa go nna gore ke se ke ka fetola dinyakwa t\u0161e ka ma-nt\u0161u a go se kwagale le ka ditshepi\u0161o t\u0161eo re ka se di phethagat\u0161ego.Mat\u0161at\u0161i a mmalwa ka morago ga fao, ke ile ka bit\u0161a tulo ya mohlakanelwa ya Palamente, fao re tsebi\u0161it\u0161ego Leanotiro la Phetolo ya T\u0161hoganet\u0161o la R1.6 pilione ka nepo ya go lwant\u0161ha dikgaruru t\u0161a bong le polao ya basadi (GBVF).Mo dikgweding t\u0161e tshela t\u0161a go tsenya tiri\u0161ong ga leanotiro le, go \u0161omi\u0161a dit\u0161helete t\u0161a set\u0161haba ka dikgorong t\u0161a mehutahuta t\u0161a mmu\u0161o go ile gwa bewa pele ka leswa ka nepo ya go tsekga ditsenogare t\u0161a tlhokomelo le thekgo ya bat\u0161wasehlabelo, go masolo a temo\u0161o le a thibelo ya dikgaruru t\u0161e, go kaonafat\u0161a melao le melao-tshepet\u0161o, go t\u0161wet\u0161a pele maatlafat\u0161o ya basadi ka ekonoming, le go maatlafat\u0161a tshepedi\u0161o ya toka go bosenyi.Gomme mo lebakeng le re mo mafelelong a go hlama melao ye bohlokwa leswa ka nepo ya go lwant\u0161ha GBVF.Melaokakanywa ye meraro ye bohlokwa ya go amana le dikgaruru t\u0161a bong (GBV) e tsebagadit\u0161we ka Palamenteng mo nakong ye e sa t\u0161wago go feta. Ka go tsebagat\u0161a Melaokakanywa ye, re hlompha tshepi\u0161o yeo re e dirilego go ba-gwanti ngwageng wo o fetilego le go basadi ba naga ye ka moka. Melaokakanywapheto\u0161wa ye meraro ye e hlamet\u0161we go tlo\u0161a se-kgoba seo se dumelelago gore basenyi ba melato ye ba t\u0161habele toka le go phethagat\u0161a ka botlalo ditokelo t\u0161a basadi le bana ba naga ye.\nMelaokakanywa ye, ge e \u0161et\u0161e e phethilwe, e tla thu\u0161a go bu\u0161et\u0161a sekeng tshepo ya basadi ba naga ya rena ya gore molao o gona go ba \u0161irelet\u0161a.Wa mathomo ke Molaokakanywa wa go feto\u0161a Molaopheto\u0161wa wa Bosenyi (Wa Melato ya Thobalano le ye e Amanago le ona). Se se dira gore t\u0161ho\u0161et\u0161o ka t\u0161a thobalano e be molato o moswa, o katolo\u0161a mo-llwane wa molato wa go robalana le wa leloko, ebile o katolo\u0161a maikarabelo a go bega melato ga batho bao ba belaelago gore go dirilwe molato wa thobalano wo o dirilwego kga-hlanong le ngwana.O oket\u0161a mollwane wa Ret\u0161istara ya Boset\u0161haba ya Basenyi ba t\u0161a Thobalano (NRSO) gore e akaret\u0161e le dintlha t\u0161a basenyi ka moka ba t\u0161a thobalano. Go fihla mo lebakeng le, e be e diri\u0161wa fela go basenyi ba t\u0161a thobalano bao ba bonwego molato wa bosenyi bja thobalano bjo bo dirilwego kgahlanong le bana goba kgahlanong le batho bao ba nago le bofokodi bja ka menaganong. Nako yeo dintlha t\u0161a mosenyi di swanet\u0161ego go ba ka ret\u0161istareng e okedit\u0161we, gomme bao ba ngwadilwego ka gare ga ret\u0161istara ba tla swanela go tsebagat\u0161a se ge ba romela dikgopelo t\u0161a mo\u0161omo go ya go \u0161oma le batho bao ba lego kotsi-ng. Molaokakanywa wo o hlagi\u0161a gore maina a batho bao ba lego ka NRSO a hwet\u0161agale set\u0161habeng.Molaokakanywapheto\u0161wa wa Bosenyi le Melato ye e Amanago le ona o tii\u0161a, gareng ga t\u0161e dingwe, go fa peila go basenyi ba GBVF, ebile o oket\u0161a kotlo ya melato yeo gomme go na le lebakanako la fasana leo le beilwego la gore motho yo a bonwe -go molato a romelwe kgolegong.Dipheto\u0161o t\u0161e di tli\u0161a ditlamego t\u0161e diswa go bahlankedi ba phe-thagat\u0161o ya molao le go dikgoro-tsheko t\u0161a rena.Ge moseki\u0161i a sa ganane le peila mabakeng a GBV , o swanet\u0161e go ngwala mabaka a bona. Ka ntle le ge motho yo a pharwago ka molato wa dikgaruru t\u0161a bong a ka fa mabaka ao a sego a tlwaelega gore ke ka lebaka la eng a swanet\u0161e go lokollwa ka peila, kgorotsheko e swanet\u0161e go laela gore a golegwe go fihla ge ditshepedi\u0161o t\u0161a bosenyi di phethwa.Ge di fihlelela sephetho ka ga kgopelo ya peila, dikgorotsheko di gapelet\u0161ega go hlokomela dilo t\u0161e mmalwa. Di akaret\u0161a dipego t\u0161a pele ga tsheko ka ga go nyakega ga go lokolla mopharwakamolato ka peila, ka ga dit\u0161ho\u0161et\u0161o t\u0161a di-kgaruru t\u0161e di dirilwego kga-hlanong le mot\u0161wasehlabelo, lemaikutlo a mot\u0161wasehlabelomabapi le polokego ya gagwe.Ge re etla go parola, mongongoregi goba wa leloko la mot\u0161wasehlabelo yo a hlokofet\u0161ego o swanet\u0161e go tli\u0161a tlhagi\u0161o go lekgotla la diparola.Ka lebaka la maemo a go se amogelege a dikgaruru t\u0161a baratani ka mo nageng ya rena, re tii\u0161it\u0161e ditlhagi\u0161o t\u0161a Molao wa Dikgaruru t\u0161a ka Malapeng.Dikgaruru t\u0161a ka malapeng bjale di hlalo\u0161wa bjalo ka t\u0161eo di akaret\u0161ago le t\u0161a bao ba tshephi\u0161anego lenyalo, baratani, bao ba lego ka maratong a set\u0161o, le dikamano t\u0161eo di bonwago e le t\u0161a marato, t\u0161a thobalano goba t\u0161a bong t\u0161eo di ka t\u0161eago lebaka lefe goba lefe. Molaokakanywa wo o katolo\u0161a tlhalo\u0161o ya \u2018dikgaruru t\u0161a ka malapeng\u2019 go akaret\u0161a t\u0161hirelet\u0161o ya bat\u0161ofadi kgahlanong le tlai\u0161o ka maloko a lapa.Bangongoregi ba tla kgona go dira kgopelo ya taelo ya t\u0161hirelet\u0161o ba \u0161omi\u0161a inthanete. Go thibela seemo seo go sona basenyi ba ka utago histori ya bona ye e fetilego ya dikgaruru t\u0161a ka malapeng t\u0161eo ba di dirilego, lenaneo leo le ikemego leo le kopant\u0161wego la ditaelo t\u0161a t\u0161hirelet\u0161o le tla hlongwa.Dipheto\u0161o t\u0161e di \u0161i\u0161int\u0161wego di gapelet\u0161a gape Kgoro ya Tlhabollo ya Leago, Kgoro ya Thuto ya Mo-theo, Kgoro ya Thuto ya Godi-ngwana le Kgoro ya Maphelo go fana ka ditirelo t\u0161e it\u0161ego go bat\u0161wasehlabelo fao go hlokagalago le go ba romela madulong a it\u0161ego le go hwet\u0161a tlhokomelo ya kalafo.Mabaka ao ka ona moseki\u0161i a ka ganago go seki\u0161a ge go dirilwe melato ka fase ga Molao wo o feto\u0161it\u0161wego goba go gomi\u0161a dipharo ka molato t\u0161e di amanago le go kwe\u0161a motho bohloko mmeleng goba fao e lego gore go \u0161omi\u0161it\u0161we sebet\u0161a go t\u0161ho\u0161et\u0161a mongongoregi di diret\u0161we mellwane.Mohlomongwe pheto\u0161o ye bohlokwa kudu go Molao wo, ke ge motho a tseba, a dumela ka fao go kwagalago goba a belaela gore go na le tiro ya dikgaruru t\u0161a ka malapeng ye e dirilwego kgahlanong le ngwana, kgahlanong le mogolofadi goba kgahlanong le mot\u0161ofadi gomme a palelwa ke go bega tiragalo yeo go modirelaleago goba go Tirelo ya Maphodisa ya Afrika Borwa (SAPS) motho yoo a ka faenwa goba aromelwa kgolegong.\nGo swana le ge leloko la SAPS le palelwa ke go obamela ditlamego t\u0161a gagwe ka fase ga Molao wo, seo se tla t\u0161ewa bjalo ka maitshwaro ao a sa amogelegego gomme se swanet\u0161e go begelwa Bongwalwedi bja Badudi bja Tirelo ya Maphodisa.Molao ke mo\u0161irelet\u0161i wa ma-kgonthe wa set\u0161haba ka moka, eup\u0161a kudukudu wa batho ba ona bao ba lego kotsing kudu. Ge o ka phethagat\u0161wa ka \u0161edi le ka fao o lekalekanyago batho, ke motii\u0161et\u0161i wa molao wo maatla.Basadi ba Afrika Borwa ba te-nnwe ke ditiro t\u0161a go nanya t\u0161eo di sa phethagat\u0161ego ye nngwe ya ditokelo t\u0161e bohlokwa go t\u0161ona ka moka \u2013 go phela ka tokologo o hloka let\u0161hogo.Mmu\u0161o wo le badiri\u0161ani ba ona ba tla direla basadi ba Afrika Borwa go loka. Re ka se ba swabi\u0161e.", "edition": "2020-09-ed2", "language_code": "nso"}
{"title": "CGE e thu\u0161a batho go fihlelela ditirelo t\u0161a toka\n", "author": "Dale Hes\n", "text": "CGE e ka thu\u0161a ka ditirelo t\u0161a toka ditshekong t\u0161a tlho komelo ya bana, t\u0161a tlhori\u0161o ka thobalano, t\u0161a go kgetho llwa ka bong le go t\u0161a GBV , e bile e aba maele le ditirelo t\u0161a molao t\u0161a go se lefelwe go bat\u0161wasehlabelo.\nMofihli Teleki wa  Khomi\u0161ene o re wo mongwe wa me\u0161omo ya CGE ke go thu\u0161a bat\u0161wasehlabelo go bula melato ya kgorotsheko.\n\u201cKarolo ya Boramolao/Mmamolao e tla feleget\u0161a bangongoregi go dikgoro tsheko t\u0161a masetrata go bula melato ya dikgaruru t\u0161a ka malapeng le go ba thu\u0161a ka go tlat\u0161a difomo t\u0161eo di hlokegago. CGE e kgatha gape tema ya go lekola me lato, go akaret\u0161wa ya kato le melato ya thobalano le dipo lao t\u0161a basadi ke banna\u201d.\nCGE e thu\u0161a gape  mot\u0161wasehlabelo go  hwet\u0161a taelo ya t\u0161hirelet\u0161o gomme gant\u0161i e \u0161omi\u0161ana le Setheo sa Boset\u0161haba sa Boseki\u0161i go kgonthi\u0161a gore mot\u0161wasehlabelo o hwet\u0161a tsheko ya toka. \u201cKa tsela ye, CGE e dira Pego ya Tekolo le go dira mo\u0161omo wa yona wa tekolo ya melato le go lekola dintlha t\u0161a bohlokwa, go swana le maitshwaro a go se amogelege a mohlankedi wa tshepedi\u0161o, go hlori\u0161a bao ba phologilego lekga la bobedi le dipot\u0161i\u0161o t\u0161a boramolao/mmamolao t\u0161eo di se nago le taba le maikutlo a bat\u0161wasehlabelo,\u201d gwa hlalo\u0161a Teleki.\nGe bat\u0161wasehlabelo ba palelwa ke go fihlelela toka ka Dikgorotshekong t\u0161a Dikgaruru t\u0161a ka Malapeng, CGE e ka ba emela, ya ba emela ka semolao.\nE kgona gape go romela bat\u0161wasehlabelo go hwet\u0161a thekgo ya thobamatswalo.\nTirelo ye bohlokwaCGE e dut\u0161e e \u0161oma bjalo ka tirelo ye bohlokwa nakong ka moka ya go dula ka gae.\n\u201cLe ge melato ye mengwe ya kgorotsheko e \u0161uti\u0161it\u0161we ka lebaka la go dula ka gae, ditsheko t\u0161a t\u0161hoganet\u0161o t\u0161eo di lebanego le dikgaruru t\u0161a ka malapeng le t\u0161a GBV di t\u0161wela pele go hwet\u0161a thu\u0161o ka lenaneong la toka,\u201dgwa realo Teleki.\nCGE e kgonthi\u0161a gore ditokelo t\u0161a set\u0161haba di a \u0161irelet\u0161wa. \u201cAfrika Borwa ke temokrasi yeo e sa khuti\u0161ego selo, yeo e ikgafet\u0161ego di tokelo t\u0161a batho t\u0161a motheo, go akaret\u0161a tokelo ya tekate kano le seriti se bohlokwa sa batho, go ya ka dinyakwa t\u0161a Molaotheo.\u201d  \nBula molato Bat\u0161wasehlabelo ba GBV le tlhori\u0161o ba ka lelet\u0161a nomoro ya go se lefelwe ya CGE ya 0800 007 709 go bula molato. Ba ka romela gape molaet\u0161a letlakaleng la Facebook: Gender Co mmission of South Africa.\n\n", "edition": "2020-10-ed1", "language_code": "nso"}
{"title": "Bobegaditaba bja Afrika Borwa ke kokwane ye bohlokwa ya temokrasi ya rena \n", "author": "vukuzenzele unnamed\n", "text": "Eup\u0161a dinaga t\u0161eo di nago le diinstitu\u0161ene t\u0161e maatla, mananeo a molao a go ela maemo hloko le bobegadi taba bjo maatla di dut\u0161e di kgona go thibela go nyat\u0161wa ga ditokelo t\u0161a batho le gore taolo ya mmu\u0161o e se \u0161omi\u0161we bo\u0161aedi.\nE \u0161et\u0161e e le dikgwedi t\u0161e tshela mola go tsebi\u0161wago maemo a boset\u0161haba a ma setlapelo. Ntle le mokgwa wa moswanano\u0161i wa bolwet\u0161i le tlhohlo ye kgolo ya go bea naga ya batho ba 58 milione ka fase ga go dula ka gae, re \u0161omile gabotse. Re kgonne go laola go phatlalala ga bolwet\u0161i kudu ka lebaka la tiri\u0161ano le tlhokomelo ya badudi.\nSe se kgonaget\u0161e ka lebaka la mo\u0161omo wo mobotse wa bobegaditaba bja rena.\nRe swanet\u0161e go leboga boraditaba/mmaditaba ba go \u0161oma ka maatla gape ba maikemi\u0161et\u0161o ba Afrika Bo rwa. Ba thu\u0161it\u0161e go abela badudi ba rena tshedimo\u0161o ka go phatlalat\u0161a melaet\u0161a ya maphelo ka ga go se batamelane kudu le go hlweka. Ba dirile se ka fase ga maemo a boima, gant\u0161i ka methopo yeo e se ya lekanago.\nBa bolet\u0161e dikanegelo t\u0161a dipoelo t\u0161a go dula ka gae go maphelo a batho le dikgwebo t\u0161a bona. Ba ile metseng, di toropong le ditoropokgolong, ba t\u0161welet\u0161a dikanegelo t\u0161a batho ba ba tlwaelegilego gomme ba gogela \u0161edi ya set\u0161haba go mathata ao go itemoget\u0161wego wona maoke long le dikliniking, gomme seo se hlohleledit\u0161e magato a mmu\u0161o.\nBobegaditaba bja rena bo utollot\u0161e dilo t\u0161eo ka tlwaelo di bego di ka se utollwe. Ba phethagadit\u0161e mo\u0161omo wa bona wa bohlokomedi ka go t\u0161welet\u0161a nyanyeng mediro ya bomenet\u0161a le taolompe, e lego seo se bakilego ngangi\u0161ano ye kgolo ya set\u0161haba gomme se sa dira gore go be le dinyaki\u0161i\u0161o t\u0161a maemo a godimo t\u0161e mmalwa. Ka di pego t\u0161e ba dirile gore batho ba be le kholofelo go bona.\nBobegaditaba bjo bo lokologilego ga se mafelelo ka bobjona. Ke mokgwa woo temokrasi e bolokwago le go thekgwa ka ona. Nakong ya leuba le, bobegaditaba bja rena ga se bja kgatha fela tema ya bohlokomedi, eup\u0161a bo phethagadit\u0161e mo\u0161omo wa bjona wa segae wa go thekga maitapi\u0161o a set\u0161haba go laola coronavirus .\nGo lebelet\u0161we bohlokwa bja bobegaditaba temokrasing ya rena, ke matshwenyego a magolo gore go swana le makala a mangwe a ekonomi, mathata a coronavirus  a amile kudu makala a bobegaditaba bja rena. Diphatlalat\u0161o t\u0161e dingwe di lahleget\u0161we ke 60% ya letseno la t\u0161ona ka mat\u0161at\u0161i a mathomo a go dula ka gae.\nDikhamphani t\u0161e mmalwa di ile t\u0161a swanelwa ke go fokot\u0161a megolo, t\u0161a fokot\u0161a palo ya ba\u0161omi goba go fokot\u0161a diiri t\u0161eo di \u0161omilwego. Ka maswabi, diphatlalat\u0161o t\u0161e dingwe di ile t\u0161a gapelet\u0161ega go tswalela, gare ga t\u0161ona ke maina a t\u0161e dingwe t\u0161a dikgati\u0161obaka t\u0161eo di hlo mphiwago gape di tsebagala kudu t\u0161a Afrika Borwa.\nMe\u0161omo ye e lahlegilego ka lebaka la go dula ka gae e okedit\u0161e mathata ka dikha mphaning t\u0161a bobegaditaba t\u0161eo di \u0161et\u0161ego di lebane le ditlhohlo t\u0161a go swana le go lahlegelwa ke matseno a go bapat\u0161a, go wa ga tshepedi\u0161o le go lahlegelwa ke mmaraka wo o t\u0161erwego ke dikha mphani t\u0161a ditaba t\u0161a megala le ditheknolot\u0161i t\u0161e dingwe.\nMathata a a dit\u0161helete a gohle, go tloga go maina a dikgati\u0161obaka t\u0161a inthanete go ya go dikuranta t\u0161e tlwa elegilego go ya go kga\u0161o ya set\u0161haba.\nYe ke ye nngwe ya ditaba t\u0161eo di t\u0161weledit\u0161wego ka bjako nakong ya poledi\u0161ano ya ka le Foramo ya Barula ganyi ba Boset\u0161haba ya Afrika Borwa kgauswanyana. Go na le go nyama, le ge go le bjalo, intaseteri ya bobegaditaba e \u0161oma ka maatla go kaonafat\u0161a mehuta ya kgwebo, go hlohlelet\u0161a le go boloka kudu me\u0161omo ya ba\u0161omi ka moo go kgonegago.\nKa lehlakore le lengwe, bobegaditaba ke lekala la moswanano\u0161i mo set\u0161habeng se sengwe le se sengwe ka gore ditsebi t\u0161a bjona di dira mo\u0161omo wo o lego bohlokwa go taolo ya temokrasi ya rena.\nBa \u0161oma go abela set\u0161haba tshedimo\u0161o le go lekola gore bao ba nago le maatla ga ba a \u0161omi\u0161i bo\u0161aedi.\nRe nyaka boraditaba/mmaditaba ba bant\u0161i, e sego ba bannyane. Ke ka moo go lahlegelwa ke raditaba/mma ditaba wo tee e se tahlegelo go intasteri fela eup\u0161a le go naga.\nRe nyaka bomahlwadibona ba rena ba bobegaditaba, bao ba tlago le maitemogelo le kgopolo ya institu\u0161ene, gomme ba kgona go aba di pego t\u0161e bohlokwa le tsheka tsheko ya tsebo. Gape re nya ka boraditaba/mmaditaba ba bafsa ka profe\u0161eneng bao ba tsebago theknolot\u0161i, bao ba tsebago mekgwa ye mefsa ya go anega ditaba gape ba \u0161ogana le dingongorego t\u0161a badudi ba bafsa.\nBjalo ka set\u0161haba re swanet\u0161e go thekga bobegaditaba bja rena go felela. E ka ba go kgetha go lefela mananeo a kga\u0161o, go thekga me\u0161omo ya boraditaba/mmaditaba ka go ba le seabe mo kgoboket\u0161ong ya bona ya ma\u0161eleng, go lefa laesense ya SABC goba go no reka kuranta, ka moka re ka kgatha tema ya rena go thekga intasteri ye e lego mathateng.\nBjalo ka mmu\u0161o, le ge re le maemong a a fokolago a ekonomi, re tla t\u0161wela pele go dira papat\u0161o ye e  tla bapat\u0161wago diphatlalat\u0161ong le  mananeong a kga\u0161o, kudu bobegaditabeng bja set\u0161haba.\nLekala la praebete le lona le swanet\u0161e go t\u0161wela pele go thekga intasteri ka go bapat\u0161a le go \u0161oma le makala a bobe gaditaba go t\u0161welet\u0161a mana neo a mafsa a go sepelelana le mekgwa ya bobegaditaba bja lefase. Batho ba botho ba mo gae le mekgatlo ya go aba ba swanet\u0161e go tsenya letso go go thekga diprot\u0161eke t\u0161a bobegaditaba bja kgahlego ya set\u0161haba, bjale ka ge go direga go ditemokrasi t\u0161e dint\u0161i.\nGo phatlalat\u0161wa ga ditaba t\u0161a maaka nakong ya leuba, kudu go difala t\u0161a dikgoka gano t\u0161a leago, go dirile gore go be le hlokego ya go bega ka t\u0161hoganet\u0161o ditaba t\u0161e dint\u0161i t\u0161a nnete, t\u0161a toka gape t\u0161a go se t\u0161eye lehlakore.\nNakong ye batho ba rena ba tshepet\u0161e go makala a rena a bobegaditaba ao a tsebegago go hwet\u0161a tshedimo\u0161o, gomme se se gatelela bohlokwa bja bjona bjalo ka kokwaane ya temokrasi ya rena.\nGe re thoma mo\u0161omo wo mogolo wa go aga lefsa ekonomi ka morago ga di tlamorago t\u0161a leuba, intasteri ya bobegaditaba e tla hloka thekgo ya rena go feta peleng.\nBobegaditaba bjo bo lokolo gilego bo ile bja hlalo\u0161wa bjalo ka \u2018mohlokomedi yoo a sa robalego wa tokelo ye nngwe le ye nngwe yeo banna le ba sadi bao ba lokologilego ba e hlomphago\u2019. Ge re hlompha mo\u0161omo wa bona ka gare ga leuba le, a re \u0161omeng ka maatla go kgonthi\u0161a gore bobegaditaba bjo bo lokologi lego gape bja go fapana mo nageng ya rena bo t\u0161wela pele le go atlega.  ", "edition": "2020-10-ed1", "language_code": "nso"}
{"title": "Lefapha la temo le a feto\u0161wa\n", "author": "\n", "text": "Mo nakong ye  e sa t\u0161wago go feta, Kgoro ya Temo, Peakanyoleswa ya Naga le Tlhabollo ya Dinagamagae (DLRD) e tsebagadit\u0161e gore maloko a set\u0161haba a tla kgona go dira dikgopelo t\u0161a go hiri\u0161a dihekthara t\u0161e 700 000 t\u0161a naga ya mmu\u0161o yeo e sa \u0161omi\u0161wego goba e sa diri\u0161wego diprofenseng t\u0161e \u0161upa.  Naga ya temo ke motheo wa rena wa methopo ya tlhago. Go ba gona le t\u0161homi\u0161o yeo e swarelelago ya naga ya temo go bjala dibjalo le go rua diphoofolo go bohlokwa kudu gore re kgone go phela.  Afrika Borwa e na le naga ye kgolo ye e lego maleba t\u0161welet\u0161ong ya temo, ka seripa sa go lekana 37, 9% sa naga ya gaborena ka moka sa go \u0161omi\u0161et\u0161wa temo ya kgwebo. Go swana le dinaga t\u0161e di ngwe t\u0161e nt\u0161i, naga ya rena ya temo e kotsing mabapi  le go gwahlafala ga naga, tlhaelelo ya meetse le pitlagano ya metsesetoropo. Re lahlegelwa gape ke naga yeo e bego e beet\u0161we temo ka lebaka la diphetogo t\u0161a t\u0161homi\u0161o ya naga. Go lebelet\u0161we histori ya rena, go ati\u0161a khumanego ya naga ya temo dit\u0161welet\u0161ong t\u0161a kgwebo le temo ya go  iphedi\u0161a ke morero wo o tlago pele set\u0161habeng.Le ge e le gore ditshepedi\u0161o t\u0161a dipeakanyoleswa t\u0161a naga morago ga 1994 di tli\u0161it\u0161e dipoelo t\u0161a gore naga ye nt\u0161i e bu\u0161et\u0161we sekeng le go fiwa maAfrika Borwa a bathobaso, ditlamorago t\u0161a molao wo mobe wa 1913 wa Naga ya Bathobaso o t\u0161wela pele ka sebopego sa bao ba nago le dipolasa. Molao wo o sent\u0161e kudu le go amoga dimilione t\u0161a batho naga ya  bomakgolokhukhu ba bona.Ka ge taolo ya naga e sa nt\u0161e e le ka matsogong a batho ba mmalwa, mola t\u0161welet\u0161o ya motheo ya temo le ditheki\u0161et\u0161ano t\u0161a gona di sa nt\u0161e di laolwa ka boati ke balemi ba bathoba\u0161weu, ditlamorago t\u0161a fao re t\u0161wago gona di sa nt\u0161e di sa na le rena le mat\u0161at\u0161ing a lehono.Kgwebano\u0161i yeo e t\u0161welago pele ya mekgwa ye bohlokwa ya t\u0161welet\u0161o ya go swana le naga ga se fela lepheko la go bopa set\u0161haba sa go lekalekana; e tli\u0161a le seemo sa dikgaruru set\u0161habeng.Tlhologelo ya go ba le naga ya temo e golela pele, kudukudu magareng ga batho ba go itlhokela ba dinagamagaeng. Ka lebaka la mabaka a mant\u0161i, kgatelopele ya peakanyoleswa ya naga lefapheng le e ya nanya ebile ga e kgotsofat\u0161e.Go feto\u0161a mekgwa ya taolo ya naga ya temo go bohlokwa kudu, e sego fela ka go rarolla ditiragalo t\u0161a tlhokego ya toka t\u0161a nakong ye e fetilego eup\u0161a le go \u0161irelet\u0161a t\u0161hirelet\u0161ego dijong go set\u0161haba sa gaborena.Go ya le ka fao go tsebagadit\u0161wego ka gare ga pego ya 2019 ya Komitikelet\u0161o ya Mopresidente ka ga Mpshafat\u0161o ya Naga le Temo, \u201cge re le gare re romela dijo dinageng t\u0161a ka ntle, ka mo nageng ya rena 41% ya batho bao ba lego metsemagaeng le ba 59,4% ya bao ba lego metsesetoropong ba na le tlhaelelo ye \u0161oro ya go hwet\u0161agala ga dijo.\u201d Mekgwa ya peakanyoleswa ya naga yatemo e bile morero wo o tlago pele go basepedi\u0161i ba mmu\u0161o ka go latelana ga bona go tloga mola temokrasi e re fihlelago.Magareng ga 1994 le Hlakola 2018 mmu\u0161o o fane ka naga ya dihekthara t\u0161e 8,4 milione go bao kgale ba bego ba phaet\u0161we thoko ka fase ga lenaneo la peakanyoleswa ya naga. Eup\u0161a yona kgatelopele ye e ka fase ga 10% ya naga ya dit\u0161welet\u0161wa t\u0161a go reki\u0161et\u0161wa set\u0161haba.Polelong ya ka ya Maemo a Naga mathomong a ngwaga wo ke ikgafile gore naga ya temo yeo e laolwao ke mmu\u0161o e tla lokollwa go se go ye kae gore e diri\u0161et\u0161we temo. Ye ke kgatelopele ye kgolo tshepedi\u0161ong ya mpshafat\u0161o ya naga ya temo, e bile e kgont\u0161ha ditshephi\u0161o t\u0161a Metheo ya Tokologo t\u0161a gore naga e tla abelanwa magareng ga bao ba \u0161omang go yona. Ponelopele ya rena ya pu\u0161et\u0161o t\u0161a naga e nepile go hlola tekatekano magareng ga toka ya set\u0161haba le magato a go loki\u0161a, le go kaonafat\u0161a t\u0161welet\u0161o ya temo ka go tli\u0161a balemi ba bant\u0161i ba bathobaso ka gare ga ekonomi ya bohle.Naga ke thoto ya t\u0161welet\u0161o yeo e dirago letseno ebile e ka \u0161omi\u0161wa bjalo ka t\u0161hirelet\u0161o ya go \u0161irelet\u0161a dithoto t\u0161e dingwe.Re swanet\u0161e go netefat\u0161a gore naga yeo e humanwego ka lebaka la merero ya temo e \u0161omi\u0161wa go t\u0161welet\u0161a dit\u0161welet\u0161wa. Go \u0161irelet\u0161a naga ya mmu\u0161o yeo e abet\u0161wego merero ya temo, konteraka ya go hiri\u0161a naga yeo e ka se feti\u0161et\u0161wego mothong wo mongwe. Bao ba holegago ke naga yeo ba tla saenela kwano ya go hira le mmu\u0161o le go lefa tefo ya go se fetoge ya rente ya go tsamai\u0161ana le boleng bja naga yeo. Re swanet\u0161e go netefat\u0161a gore balemi ba fiwa thekgo ge ba le leetong la bona la go ikema ka bobona le go itirela letseno.Bjalo ka karolo ya lenaneo le, bao ba tla holegago ba tlo hlahlwa ka ga taolo ya dit\u0161helete le tlhabollo ya dikgwebo. Maitemogelo a laedit\u0161e gore balemi bao ba t\u0161welelago le ba baswa ba fela ba hlaelelwa ke mabokgoni a dit\u0161helete go fihlelela menyetla ya mebaraka le go kgatha tema ditheki\u0161et\u0161anong t\u0161a kgwebo ya temo.Re bea basadi pele, baswa le baholegi bao ba golofet\u0161ego.Go bile le dikatlego t\u0161eo re ka di \u0161upago mabapi le go maatlafat\u0161a balemi ba basadi ka fase ga Leanotharollo leo le lego gona la go Hwet\u0161agala ga Mafolofolo ga Naga (PLAS).Diprofenseng t\u0161e mmalwa, basadi bao ba abet\u0161wego dipolasa ke DLRD ba kgonne go di sepedi\u0161a ka katlego le go gatela pele t\u0161welet\u0161ong ya kgwebo. Godimo ga go hwet\u0161agala ga naga, kgoro ye e t\u0161wela pele go beelet\u0161a go mananeokgoparara, ditlabelo le met\u0161hene go kgont\u0161ha borakgwebo ba kgone go sepedi\u0161a dikgwebo t\u0161eo di atlegilego.Go ati\u0161a go hwet\u0161agala ga naga le menyetla ya temo go tla thekga tlholego ya me\u0161omo le tlhabollo ya dikgwebo, le go kaonafat\u0161a mebaraka ya dijo, dit\u0161welet\u0161o t\u0161a temo le ditirelo.Moreromogolo wa go neelana ka dihekthara t\u0161e t\u0161a naga ke go feto\u0161a ponego ya temo ka go t\u0161welet\u0161a bafsa ba balemi. Go hiri\u0161a naga ka fase ga maemo ao a ba dumelelago go swanet\u0161e go ba fa tlhohlelet\u0161o ya go nagana ka dikgolo; e sego fela ka go godi\u0161a dikgwebo t\u0161a bona eup\u0161a le ka go t\u0161wet\u0161a pele lehumo la mohlakanelwa le katlego dit\u0161habeng t\u0161eo ba dirago t\u0161a temo.Ba swanet\u0161e go fedi\u0161a dilo t\u0161eo di bego di re aroganya mo nakong ye e fetilego. Ba swanet\u0161e go fedi\u0161a kgopolo yeo e fo\u0161aget\u0161ego ya gore ke fela balemi ba bathoba\u0161weu bao ba atlegilego dikgwebong t\u0161a temo ka mo Afrika Borwa, le gore balemi ba bathobaso ba \u2018t\u0161welela\u2019 ka boati.Ka go \u0161oma naga ye; ka go e feto\u0161a gore e be let\u0161welet\u0161o, ba tla t\u0161ea marumo a bona ba a dira megoma. Ba tla fetoga diswant\u0161ho t\u0161a poelano ya set\u0161haba.", "edition": "2020-10-ed2", "language_code": "nso"}
{"title": "Ka fao o ka thibelago go ima ga bat\u0161wamahlalading\n", "author": "vukuzenzele unnamed\n", "text": "Batho ba bangwe ba na gana gore go ikilela (go ikgethela go se tsenele thobalano go fihlela ge o nyet\u0161we) ke dilo t\u0161a kgale, mola ba bangwe ba bona e le botho go dira bjalo. Go le bjalo, bat\u0161wamahlalading ba swanet\u0161e go it\u0161eela diphetho.Batho ba bant\u0161i ga ba nyake go leta go fihlela ge ba nyalwa pele ba ka tsenela thobalano. Ebile ga ba nyake go phaki\u0161a go dira dilo le go dira dipho\u0161o t\u0161e kgolo.Gant\u0161i ba t\u0161ea sephetho sa gore go diegi\u0161a go tsenela t\u0161a thobalano go fihlela ge e le ba bagolo, ba nale maikarabelo, ba le ka gare ga dikamano t\u0161a go se tekateke mo ba ratanago le motho wo tee ebile ba \u0161oma ke kgetho ye kaonekaone ye ba ka e letelago. Ge o ikgethela go ikilela goba go diega go tsenela thobalano, go nale dilo t\u0161eo o ka di dirago go it\u0161hirelet\u0161a:\n\u2022 Kgetha bagwera ba gago ka \u0161edi ye kgolo. Ba gwera ba mmakgonthe ba swanet\u0161e go go ratela dilo t\u0161e botse ebile ba swanet\u0161e go hlompha sephetho sa gago sa go se tsenele thobalano.\u2022 Hlokomela maemo ao a ka dirago gore o ikwe o sa bolokega, go swana le bagwera ba go nwa goba ba go diri\u0161a diokobat\u0161i, t\u0161eo di ka dirago gore o fe-let\u0161e o tsenet\u0161e thobalano ya go se bolokege.\u2022 Hlokomela balekani bao ba o bot\u0161ago gore o swanet\u0161e go robala le bona ge o ba rata.\u2022 Theelet\u0161a le go ithuta go bao ba ilego ba ima e le bat\u0161wamahlagading gore ba fetile bjang. Ba tseba dipho\u0161o t\u0161a gona le ditlamo rago t\u0161e mpe.\u2022 Theleet\u0161a le go ithuta go t\u0161wa batswading ba gago ka maitemogelo a bona a bophelo.\nGe o t\u0161ea sephetho sa gore go ikilela le go diega go tsenela thobalano ga se diphetho t\u0161e kaone t\u0161eo di go loket\u0161ego wa ikgethela gore o ka se kgone go ema, t\u0161ea nako go ithuta ka fao o ka it\u0161hirelet\u0161ago ka gona, go akaret\u0161wa le dithibelapelegi, e lego go \u0161omi\u0161a mokgwa (wa setlwaedi goba wa dikhemikhale) go thibela go ima. Go nale dithibelapelegi t\u0161a go \u0161oma ka ditsela t\u0161a go fapafapana, eup\u0161a ka moka di diret\u0161we go thibela go ima. T\u0161ona di akaret\u0161a dithibelapelegi t\u0161e ka t\u0161ewago go swana le dipilisi; dithibelapelegi t\u0161a go hlabelwa; le dikhontomo t\u0161a banna le t\u0161a basadi.\nNka dira eng ge ke imile?Ge o gonona gore o kaba o imile, sepela le motho yo o mo tshephago go ya kiliniking ya kgauswi gore o dirwe diteko t\u0161a go ima.Tlhokomelo ya baimana (go hlokomela masea ao a sa lego ka dipopelong t\u0161a bommagobona) e bohlokwa ebile ka setlwaedi e thoma ka dibeke t\u0161e seswai. Klini-ki ya kgauswi le wena e ka go thu\u0161a ka tlhokomelo ya baimana ebile mo\u0161omedi wa tlhokomelo ya maphe-lo o tla go thu\u0161a go hlama thulaganyo yeo e loket\u0161ego wena le lesea la gago.Ge o imile, go bohlokwa gore o je dijo t\u0161e loket\u0161ego mmele t\u0161a phepo, o it\u0161hidulle, o robale nako ye leka-nego le go efoga diokobat\u0161i le madila.\n*Tshedimo\u0161o ye le e tli\u0161et\u0161wa ke Kgoro ya Maphelo ya KwaZulu-Natal.\nGO IMA GE O LE mot\u0161wamahlagading go tla ama bophelo ba gago ka moka, eup\u0161a go nale mekgwa yeo o ka e latelago gore o seke wa ima o sa ipeakanyet\u0161a.", "edition": "2020-10-ed2", "language_code": "nso"}
{"title": "Go tso\u0161olo\u0161a ikonomi yeo e \u0161omago\n", "author": "vukuzenzele unnamed\n", "text": "Re t\u0161ea tsela ya boikgafo ge go etla ba\u0161oming, gomme mmu\u0161o ke wona mohlodi le mokgont\u0161hi wa me\u0161o-mo. Lesolo la Tso\u0161olo\u0161o ya Me\u0161omo ka Presidente ke la moswanano\u0161i ka bogolo le bophara bja yona, gomme e akaret\u0161a peelet\u0161o ya  R100 billione mo mengwa-geng e meraro yeo e tlago. Re tla \u0161irelet\u0161a le go tlhola me\u0161omo yeo re e abelago ma\u0161eleng thwii mmogo le dikimollo t\u0161a thekgo ya lephelo ge mebaraka e sa tsoga go t\u0161wa tobong ya go hlolwa ke kokwanahloko ya khorona. T\u0161e ka moka di \u0161et\u0161e di itoki\u0161edit\u0161e go tlo phethagat\u0161wa, gomme ke ditlalelet\u0161o go boikgafo bjoo re \u0161et\u0161ego rebo dirile. Bjale ka ge t\u0161e dingwe t\u0161a dikimollo di itheile maatleng a mananeo ao a \u0161et\u0161ego a le gona, tso\u0161olo\u0161o e akaret\u0161a le mekgwa ye meswa ya bohla-mi. Se se akaret\u0161a nepi\u0161o go seo re se bit\u0161ago \u2018me\u0161omo ya leago\u2019. Re \u0161oma go t\u0161wa mokgweng wa gore ga go na tlhokego ya mo\u0161omo woo o swanet\u0161ego o dirwe go \u0161o-mana le mathata a leago ka set\u0161habeng sa borena.Maikemi\u0161et\u0161o ke go thekga mabokgoni a bohlami, bo-thomi le a setheo ao a lego gona set\u0161habeng ka bophara gore go be le go t\u0161ea karolo ga batho bakeng sa nepo yeo e swanago. Mo\u0161omo wo o kgabaganya makaleng a go fapafapana, go balwa le t\u0161hirelet\u0161o ya dijo, go fedi\u0161a dikgaruru t\u0161a mabapi le bong, go kaonafat\u0161a mafelo a mekhukhu le t\u0161e dingwe t\u0161e nt\u0161hi. Se se tla tlalelet\u0161a maite-kelo a lekala la set\u0161haba, sa dumelela batho ba bant\u0161hi gape le seabe sa leago mmo-go le mekgwa ye meswa ya t\u0161homi\u0161anommogo le maloko a set\u0161haba a go fapafapana. Tso\u0161olo\u0161o e akaret\u0161a lena-neo le leswa la boset\u0161haba la go thwala bathu\u0161abarutisi le bathu\u0161i ba ka dikolong.Dikolo di \u0161et\u0161e di thwala ka ye nako, gomme se se tli\u0161a menyetla e meswa set\u0161ha-beng se sengwe le se sengwe nageng ka bophara. Go thwala batho  go \u0161omela mmu\u0161o ga go lebelele feela batho bao ba se nago ma-bokgoni. Go na gape le go lebelela dialoga t\u0161a dithuto fao go nago le menyetla ya baoki, dialoga t\u0161a mahlale, ba me\u0161omo ya matsogo le ba bangwe. Tso\u0161olo\u0161o e tla \u0161irelet\u0161a le me\u0161omo ka makaleng ao a amilwego kudu ke leuba.Thekgo e tla fiwa baruti\u0161i ba dikheret\u0161he, kudu ba basadi. Balemipotlana ba go feta 74 000 le bona ba tla fiwa ma\u0161eleng a gore ba kgone go t\u0161welet\u0161a.Bjalo ka set\u0161haba, re hlo-ka t\u0161a bokgabo le set\u0161o go tso\u0161olo\u0161a meboya ya rena ka boswa. Tso\u0161olo\u0161o e tla ka kabo ya ma\u0161eleng go thu\u0161a le-kala le gore le kgone go boela sekeng, go balwa le thekgo ya bohlami bja dikanegelo t\u0161a mararankoding a leago le go oket\u0161a dipolatefomo t\u0161a kgwebo ya inthaneteng. Se se tla kgont\u0161ha borabokgabo go ikamanya le ma-baka a maswa a go \u0161oma ao leuba le a gapelet\u0161ago go rena ka moka, gape le go t\u0161ea menyetla e meswa gore ba gole. Selo se segolo seo se kgont\u0161hago tlholo ya me\u0161o-mo ka boati, gomme se di-rilwe go ba se bohlokwa ke leuba, ke kgokagano. Gore re kgone go fenya taba ya go se lekalekane ge go etla kgokaganong, tso\u0161olo\u0161o e tla abela malapa ao a itopelago t\u0161a fase kgokagano ya lebelo ya inthanete, ka mokgwa wa go a lefelela karolo ye nngwe ya inthanete le go oket\u0161a Wi-Fi ya mahala set\u0161habeng.Bjalo ka ge naga e tsoga go t\u0161wa masetlapelong a leuba la kokwanahloko ya khorona, ga re na pelaelo le go t\u0161ho\u0161wa ke mo\u0161omo o mogolo woo o re emet\u0161ego. Re swanet\u0161e re fihlelele tso\u0161olo\u0161o ya ikonomi ya ka pelapela ebile e akaret\u0161ago.Re swanet\u0161e re dire gore batho ba borena ba bant\u0161hi ba boele ba \u0161ome gape. Re swa-net\u0161e gape re boele sekeng ge go etla kabong ya ditirelo t\u0161a motheo le mananeongkgopa-rara a bohlokwa, go bolela ka dihlohlo t\u0161a leago gape le go kaonafat\u0161a dit\u0161haba t\u0161a ma-kei\u0161eneng le metsemagaeng.Go thwala batho go \u0161omela mmu\u0161o ke sediri\u0161wa seo se ka kgonago go dira t\u0161ohle t\u0161eo di bolet\u0161wego ka mo godimo: go hlolela batho ba bant\u0161hi me\u0161omo mo nakong ye nnyane ge mebaraka e sa tsoga, gape le go hlola mohola wa leago ge t\u0161eo di diragala. Mohlala wo o tsopolwago gant\u0161hi ke wa lenaneo la kgoparara la me\u0161omo ya set\u0161haba leo le thomilwego ke ba Amerika morago ga Great Deppression mengwageng ya bo 1930. Se e be e se tso\u0161olo\u0161o feela, empa e hlohleledit\u0161e gape le go kgatha tema le go akaret\u0161wa. Go na le mehlala e ment\u0161hi ya mananeo a moswanano\u0161i a go thwala batho go \u0161omela mmu\u0161o ka dinageng t\u0161eo di hlabologago, go balwa le ka India, Ethiopia gape le ka mo Afrika Borwa. Mananeo a a dira dipeelet\u0161othwii ka diikonoming t\u0161a selegae, ka go fihlelela mafelo ao a ihlokelago pele, ka go thekga dikgwebopotlana t\u0161a selegae, gomme go tloga moo ya tsena ka ikonoming ye kgolo.Mananeo a gape a hlohle-let\u0161a le go kgatha tema ga set\u0161haba mmogo le kakaret\u0161o, go fa dit\u0161haba maatla a go fetola maphelo a t\u0161ona ge di thoma me\u0161omo e meswa. Ka go dira bjalo, a tli\u0161a tlhabolo-go maemong a selegae gape le a set\u0161haba ka bophara. Peelet\u0161othwii ya mmu\u0161o go thekgeng me\u0161omo le go tla ka menyetla ya ikonomi yeo e hlolago mohola wa leago e dira go feta ge go etla tabeng ya go lwa le tlhokego ya me\u0161omo. E a arabela ka gobane e \u0161omi\u0161a didiri\u0161wa t\u0161a mmu\u0161o go arabela dihlokwa t\u0161a set\u0161haba sa ka nageng, e ka ba tabeng ya go hlokomela tlhago, go hlokomela gore ba ba le dijo tse di lekanego, go bula disenthara t\u0161e dingwe t\u0161a dikheret\u0161he, goba bakeng sa ditsela t\u0161e kaone t\u0161eo di fihlelelegago. Ke yeo e gatelago pele ka ge e etla ka t\u0161hirelet\u0161o ya leago le t\u0161hirelet\u0161o ya letseno go bao ba hlokago ka ge ba sa humane me\u0161omo. Ke peelet\u0161o ya go fihla le ka moso ka ge e thekga lenaneo la tso\u0161olo\u0161o ya ikonomi ka bophara ka go phaki\u0161a go dira gore batho ba borena ba \u0161ome go kaonafat\u0161a mana-neokgoparara a mmu\u0161o wa boset\u0161haba le a mebasepala. Ka dikimollo t\u0161eo di lego gona ka tso\u0161olo\u0161ong, re hlola me\u0161omo re hlolela bao ba e hlokago, mola ebile re eba le khuet\u0161o yeo e bonalago dit\u0161habeng ka moka. Bjalo ka mananeo a go thwa-la batho go \u0161omela mmu\u0161o go kgabaganya lefase, tso\u0161olo\u0161o ye ya t\u0161a me\u0161omo le yona e thekga le go oket\u0161a karolo e bohlokwa ya lekala la porae-bete ge go etla tlholong ya me\u0161omo. Ga le ipoelet\u0161e ka gore ge go tsoga ga ikonomi go t\u0161wela pele, tlhokego ya me\u0161omo ya mmu\u0161o e a fo-kot\u0161ega. Maitemogelo a mo\u0161omo le mabokgoni ao a hwet\u0161wago ke bao ba holegago Lesolo la Tso\u0161olo\u0161o ya Me\u0161omo ka Presidente a tla kaonafat\u0161a dibaka t\u0161a bona t\u0161a go hwet\u0161a me\u0161omo. Maitemogelo ao ba a huma-nego a ba bulela gape tsela ya go ba borakgwebo.Bakgathatema ba tla kaona-fat\u0161a mabokgoni a bona gore ba kgone go thoma dikgwebo t\u0161a bona, gomme ba ka \u0161omisa letseno leo ba le hwet\u0161ago go t\u0161wa mo\u0161omong wa mmu\u0161o go tsenela dibaka t\u0161e dingwe t\u0161eo di tsent\u0161hago letseno. Ke phela ke gatelela gore bothata bja COVID-19 ke monyetla wa go aga bokaone ka leswa.Mo nakong ye ya bothata bjo bogolo, re tla be re iphora ka go dira ditshepi\u0161o t\u0161eo di se nago bonnete gomme di roto\u0161ago ditetelo t\u0161e kgolo t\u0161eo re tlo palelwago ke go di phethagat\u0161a. Ke ka fao diki-mollo t\u0161a thekgo ya me\u0161omo le lephelo di abet\u0161wego ma\u0161e-leng ka botlalo, ka lenaneophethagat\u0161o leo le kwagala-go. Tso\u0161olo\u0161o ya me\u0161omo ga e ka ga ditshepi\u0161o t\u0161eo di se nago ntlha le thito t\u0161a ka moso, efela e ka ga tlholo ya me\u0161omo gona fa, gonabjale.Tso\u0161olo\u0161o ke poelo ya di-poledi\u0161ano t\u0161eo di tsenelet\u0161e-go le mafapha a boset\u0161haba, diprofense le mebasepala ya setoropo go hlama mananeo a me\u0161omo ka pelapela ao a ka abiwago goba a oket\u0161wa mo nakong yeo e sa fetego kgwedi t\u0161e tshela. Mafapha ao a rwelego mai-karabelo a go phethagat\u0161a, mmogo le bat\u0161eakarolo ba bangwe, ba lekot\u0161we ka go tsenelela go lebelet\u0161we bokgoni bja bona bja go phethagat\u0161a. Go lenaneo le lengwe le le lengwe leo le welago ka tlase ga tso\u0161olo\u0161o, menyetla e tla bapat\u0161wa ka boati gomme go thwalwa e tla ba ga maleba, go bulegilego ebile go senago bofihla. Dinepo t\u0161eo re ipeet\u0161ego t\u0161ona di a kgonega ebile di a fihlelega, gomme di t\u0161ea malebi\u0161a go t\u0161wa maite-mogelong a maloba le mekgwat\u0161homo ye kaonekaone ya bodit\u0161habat\u0161haba. Batho ba borena ba itoki\u0161it\u0161e ebile ba ikemi\u0161edit\u0161e go \u0161oma. Boikemi\u0161et\u0161o bjo bo swanet\u0161e bo kaonafat\u0161we, mmogo le mabokgoni a rena ka moka ge a le ngatana gomme a \u0161omi\u0161wa go aga naga ya borena ka leswa mo nakong ya kokwanahloko ya khorona. Lesolo la Tso\u0161olo\u0161o ya Me\u0161omo ka Presidente e tli\u0161a kimollo go malapa ao a ite-moget\u0161ego marega a matelele a go tonya, ka letseno leo le fokot\u0161egilego kudu, gape le bakeng sa batho bao ba fe-dit\u0161ego mengwaga e ment\u0161hi ba sa \u0161ome. Mo\u0161omo wa nnete wa go t\u0161ea gabotse ke tokelo ya motho yo mongwe le yo mongwe. Ke senyakwa sa kgolo ya ikonomi le boiteka-nelo bja leago. Ka go fa tokelo ye maatla, Lesolo la Tso\u0161olo\u0161o ya Me\u0161o-mo ka Presidente e tsenya letsogo go kwagala mo ta-beng ya go aga set\u0161haba seo se \u0161omago. ", "edition": "2020-11-ed1", "language_code": "nso"}
{"title": "Efoga go ba mot\u0161wasehla belo wa go utswiwa ga batho\n", "author": "Silusapho Nyanda\n", "text": "Gore o efoge go ba mot\u0161wasehlabelo wa go utswiwa ga batho, o swanet\u0161e o lese go sepela o le tee, go sepela bo\u0161ego goba go sepela mebileng yeo e se nago batho. Go bohlokwa gore o nt\u0161he mahlo dinameng ka nako t\u0161ohle. Go nt\u0161ha mahlo dinameng go tla go thu\u0161a go lemoga dilo t\u0161eo di belaet\u0161ago. Ge o ka lemoga gore go na le motho goba koloi yeo e go \u0161et\u0161ego morago, gona hwet\u0161a lefelo leo le tlet\u0161ego ka batho gomme o let\u0161et\u0161e maphodisa goba motho yoo o mo tshepago ka pelapela. Batho ba go utswa batho gant\u0161hi ba tshepi\u0161a batho me\u0161omo gore ba kgone go ba thopa, gomme ba ipatamet\u0161a go bat\u0161wasehlabelo ka go ba tshepi\u0161a wona mo\u0161omo goba monyetla o itseng. Mohuta wo wa go utswa batho o ka direga kae goba kae, e ka ba mararankoding a leago, sekolong, ka mmolong le ge e ka ba ka ntle ga legae la gago. Netefat\u0161a gore o dira diphati\u0161i\u0161o t\u0161eo di tsenelet\u0161ego ka ga mongmo\u0161o mo pele o ka yo kopana le yena ka sebele go yo dira diteko t\u0161a mo\u0161omo. Se se ka dirwa ka go netefat\u0161a ge eba khamphani yeo e gona ka go ikopanya le ba Companies and Intellectual Property Commission.Se sengwe gape ke gore o swanet\u0161e o bot\u0161e motho yo mongwe yoo o mo tshepago ge o eya ditekong t\u0161a mo\u0161omo gomme o rulaganye le yena gore a go let\u0161et\u0161e mogala ka morago ga nakwana ye itseng. Ge go kgonega, eya le motho yo mongwe fao. O hlokomele ge o \u0161omi\u0161a mararankodi a leago, kudu ge motho yo o sa mo tsebego a nyaka go go thu\u0161a, go go fa t\u0161helete, lefelo la bodulo goba mo\u0161omo e le ge a araba seo o tla bego o se phatlaladit\u0161e. Ge o eya go yo kopana le motho la mathomo, dira seo ka lefelong la set\u0161haba gomme o be o bot\u0161e le motho yo o mo tshepago gore o mo kae. Ge o et\u0161wa le bana, eba kgauswi le bona o be o netefat\u0161e gore o kgona go ba bona ka nako t\u0161ohle. O se ke wa roma ngwana go se na motho yo mogolo yoo a ka hlokomelago mesepelo ya gagwe. Itlwaet\u0161e go phela o hlola bana ba gago, gape o tsebe le gore ba kae.\nGo hwet\u0161a tshedimo\u0161o ka botlalo mabapi le go utswiwa ga batho, ikgokaganye le ba National Human Trafficking mo mogaleng wa 0800 222 777. Go bega go utswiwa ga batho, let\u0161et\u0161a maphodisa mogaleng wa 10111.*Tshedimo\u0161o ye le e tli\u0161et\u0161wa ke Kgoro ya Toka le Tlhabollo  ya Molaotheo.\n", "edition": "2020-11-ed1", "language_code": "nso"}
{"title": "Enwa meetse o efoge go hloka meetse mmeleng\n", "author": "Allison Cooper\n", "text": "Goya ka Kgoro ya Maphelo ya Kapa Bodikela, phi\u0161o ya selemo e tsamai\u0161ana le kotsi ye kgolo ya go hloka meetse mmeleng, e lego tahlegelo ya meetse mmeleng.Go hloka meetse mmeleng gant\u0161i go hlolwa ke go se nwe diela t\u0161e lekanego go t\u0161ea le-gato la meetse ao a t\u0161wilego mmeleng ka kodumela. Go hloka meetse mmeleng go ka hlolwa gape ke bolwet\u0161i, bjo bo ka hlolago go hlat\u0161a le/goba let\u0161hologo; le go t\u0161wa kodumela ka baka la letadi.Tahlegelo ya diela mmeleng ga e diragale fela nakong ya ge motho a it\u0161hidulla mmele ga boima, eup\u0161a e ka hlolwa gape ke go sepela, go \u0161oma ka t\u0161hengwaneng le go reila paesekela, kudukudu mae-mong a go fi\u0161a goba a monola.Ge o hloka meetse mme-leng, mmele wa gago o ka se \u0161ome ka tshwanelo. Bana ba mengwaga ya ka fase ga ye mehlano, bat\u0161ofadi le batho bao ba \u0161omago ka ntle ga magae ba kotsing ya go hloka meetse mmeleng le strouku sa phi\u0161o (bolwet\u0161i ba go hlolwa ke ge mmele wa gago o fi\u0161a go feta tekano).Strouku sa phi\u0161o ke bolwet\u0161i bja t\u0161hoganyet\u0161o bjo bo hlokago ngaka. Hwet\u0161a thu\u0161o ya bongaka ka yona nako yeo ge o bona efe goba efe ya dika t\u0161e:\n\u2022 Go ikwa o gakanegile goba ge polelo ya gago e thoma go nanya le go se kwagale.\u2022 Go sellega le go hlat\u0161a.\u2022 Go hema ka pela o sokodi\u0161wa ke go bu\u0161a moya.\u2022 Pelo e thoma go kiba ka lebelo.\u2022 Go opa ke hlogo ye bohlokwana.\nDika t\u0161a temo\u0161o ya go hloka meetse mmelengT\u0161e dingwe t\u0161a dika t\u0161a mathomo t\u0161a go hloka meetse mmeleng di akaret\u0161a:\n\u2022 Go ikwa o swere ke lenyo-ra le modukologo.\u2022 Molomo wa go gomelela.\u2022 Molapo.\u2022 Mohlapologo wa mmala wa go fifala, wa go ba le lefetla.\u2022 Go se hlapologe gant\u0161i go swana le ka mat\u0161at\u0161i a mangwe.Gore o dule o nale meetse mmeleng le go efoga strouku sa phi\u0161o o swanet\u0161e gore:\n\u2022 O nwe meetse a mant\u0161i go feta ka fao o wa nwago ka gona ge let\u0161at\u0161i le fi\u0161a.\u2022 Itulele ka ngwakong goba fao go nago le meriti.\u2022 Apara lephephe la go phaphamala goba o \u0161omi\u0161e amporela.\u2022 Dula o swere lebotlelo la meetse mo go wena o be o nwe meetse kgafet\u0161akgafet\u0161a.\u2022 Khut\u0161a kgafet\u0161akgafet\u0161a ge o le let\u0161at\u0161ing ge o \u0161oma ka ntle. \u2022 Timola phi\u0161o ka go \u0161omi\u0161a lebotlelo la meetse la go \u0161a\u0161et\u0161a.\nMasea le banaBatswadi le baledi ba swanet\u0161e go ba le \u0161edi ye kgolo go bana le masea, ba netefat\u0161e gore ba nale meetse mebeleng.  Bommagobana bao ba nant\u0161hago ba swanet\u0161e go nant\u0161ha masea a bona kgafet\u0161akgafet\u0161a ge go fi\u0161a kudu.Bana ba dule ka dintlong goba ka fase ga meriti, ba apare diaparo t\u0161e bofefo le gore ba phumolwe ka le\u0161ela la go thapa go ba thu\u0161a go timola phi\u0161o. Gopola go \u0161omi\u0161a ditlolo t\u0161a go thibela go fi\u0161wa ke let\u0161at\u0161i letlalong ge o le ka ntle.Ge bana ba mengwaga ya ka fase ga ye mehlano ba t\u0161hologa, ba t\u0161welapele go hlat\u0161a ebile ba lapa, hwet\u0161a thu\u0161o ya bongaka ka yona nako yeo. Hwet\u0161a thu\u0161o ya bongaka ka yona nako yeo ge lesea la gago le sa kgone go nyanya letswele goba le nale mahlo a go wela ka gare goba phogwana ya go wela ka gare mo hlogong. Mo baneng, dika t\u0161e dingwe t\u0161a temo\u0161o ya go hloka meetse mmeleng di akaret\u0161a:\n\u2022 Molomo wa go gomelela goba wa go mata.\u2022 Go nt\u0161ha dikeledi t\u0161e nnyane goba go hloka dikeledi ge ngwana a lla.\u2022 Go rota gannyane fela goba go se thapi\u0161e maleiri go swana le ka mat\u0161at\u0161i a mangwe.\u2022 Letlalo leo le fodilego la go gomelela.\u2022 Go t\u0161wa diso. \u2022 Boroko goba go dikologa.  \n", "edition": "2020-12-ed1", "language_code": "nso"}
{"title": "Tso\u0161olo\u0161o ya ikonomi e ya holofet\u0161a mo Afrika Borwa\n", "author": "vukuzenzele unnamed\n", "text": "Nakong ya ge go tsebagat\u0161wa Seemo sa Masetlapelo a Boset\u0161haba ka Hlakola, nepo ya rena ye kgolo e be e le go laola go phatlalala ga bae rase ye go tli\u0161et\u0161a badudi, set\u0161haba, ba\u0161omi le dikgwedi kimollo ya t\u0161hoganyet\u0161o.\nMo nakong ya dikgwedi t\u0161e seswai le ka thekgo ya bagwebi\u0161ani ba rena ba leago, re phethagadit\u0161e magato a mmalwa ao a felet\u0161ego ka bo tlalo go fokot\u0161a ditlamorago t\u0161a leago le t\u0161a ikonomi t\u0161a leuba le.\nRe okedit\u0161e kudu t\u0161hirelet\u0161o ya leago ka bogolo bjo bo sa kago ba dirwa le gatee ka mo nageng. Re magareng ga t\u0161e dingwe t\u0161a dinaga t\u0161e mmalwa fao tokelo ya go hwet\u0161a t\u0161hirelet\u0161ego ya leago e akaredit\u0161wego ka gare ga Molaotheo, ebile re a ikgant\u0161ha ka gore ka nako ya masetlapelo a a go \u0161ii\u0161a, re laedit\u0161e ka magato a rena ka fao re kwanago le tokelo ye ka mekgwa ye ment\u0161i.\nGodimo ga thu\u0161o ya t\u0161helete ya leago ye lego gona, yeo e fihlelelago batho ba go feta 17 milione kgwedi ka kgwe di, re hlatlo\u0161it\u0161e dithu\u0161o t\u0161a t\u0161helete ya Bat\u0161ofadi, Bagolo fadi le ya Thekgo ya Bana.\nRe phethagadit\u0161e Thu\u0161o ya T\u0161helete ya Kimollo ya Leago ya Moswanano\u0161i ya COVID-19 , yeo e fihlelet\u0161ego batho ba go fihla dimilione t\u0161e tshela. Se se dirilwe mo nakong ya dibeke t\u0161e mmalwa morago ga go tsebagat\u0161wa ga Seemo sa Masetlapelo a Boset\u0161haba.\nBogolo ba mo\u0161omo wo o di rilwego bo ka se ke ba t\u0161eelwa fase. Gore peakanyo ye e kgone go \u0161oma dikhomphuthareng, go bile le t\u0161homi\u0161anommogo ye nabilego magareng ga Setlamo sa Afrika Borwa sa T\u0161hirelet\u0161ego ya Leago, Tirelo ya Met\u0161helo ya Afrika Borwa, Kgoro ya Merero ya Selegae le t\u0161e dingwe t\u0161e nt\u0161i.\nRe hlomile peakanyo ya go \u0161oma ka no\u0161i ya tshepedi\u0161o ya go dira dikgopelo le ya ditefo, ebile re kopant\u0161e mmogo dathapeisi t\u0161a go fapafapana, go akaret\u0161wa le dathapeisi ya Ret\u0161istara ya Boset\u0161haba ya Palo ya Batho le ya Sekhwama sa In\u0161orense ya bao ba Lahleget\u0161wego ke Me\u0161omo (UIF). Re hlomile mekgwa ye meswa ya go dira dikgopelo go swana le ka WhatsApp  le ka USSD, ebile re hlomile dipeakanyo gotee le dipanka t\u0161e kgolo go kgont\u0161ha kgonthi\u0161i\u0161o ya tshedimo\u0161o ya diakhaonto t\u0161a dipanka. Ye ke phenyo ye kgolo ka nakwana ye kopana.\nGodimo ga magato ao re a t\u0161eerego go \u0161irelet\u0161a le go thekga mekgwa ya batho ya go iphedi\u0161a, re thekgile gape le dikgwebo t\u0161a go goga ka kgara. Re fane ka thekgo ya kimollo go dikgwebo t\u0161e nnyane ka sebopego sa ki mollo ya sekoloto, thekgo ya t\u0161helete, go fegwa ga ditefo t\u0161a met\u0161helo le mekgwa ye mengwe.\nRe phethagadit\u0161e Sekimo sa COVID-19  sa Kgonthi\u0161i\u0161o ya Dikadimo go kgont\u0161ha di kgwebo go fihlelela disenye gelo t\u0161a t\u0161ona t\u0161a mo\u0161omo nakong ye ya kilet\u0161o ya mesepelo, ebile ka nako ye re lebelet\u0161e ka fao sekimo se se ka fihlelelago dikhamphani t\u0161e nt\u0161i t\u0161eo di se hlokago.\nRe fane ka t\u0161hirelet\u0161o ya meputso go ba\u0161omedi le kimollo go bengdikgwebo ka Sekimo sa Nakwana sa Kimollo ya Bengme\u0161omo seo se sepedi\u0161wago ke UIF.\nT\u0161e ka moka e be e le ma gato a go arabela thwi seemo sa t\u0161hoganyet\u0161o ebile e be e le a mohuta wa nakwana. A mangwe a fihla mafelelong mola a mangwe a okedit\u0161we ka ge mmaraka wa ba\u0161omi o kaonafala.Magato ao re a phetha gadit\u0161ego a fihlile kgole go \u0161irelet\u0161a set\u0161haba sa gaborena kgahlanong le maima a COVID-19 . Dithu\u0161o t\u0161a t\u0161helete t\u0161a tlalelet\u0161o di thu\u0161it\u0161e go thibela diketekete t\u0161a batho gore ba se wele kgotlompong ya bohloki ba dijo.\nGe nkabe re saka ra t\u0161ea magato go \u0161irelet\u0161a mekgwa ya batho ya go iphedi\u0161a le go hlakodi\u0161a dikgwebo, maemo a bophelo ba batho ba gaborena le maemo a dikgwebo t\u0161e nt\u0161i a ka be amegile gampe kudu.\nBjale re ka gare ga diphetogo t\u0161a go tloga seemong sa kimo llo go ya go sa kaonafalo.\nMagato a t\u0161hoganyet\u0161o ao re a hlomilego a re beet\u0161e mothe o wa go tia wo ka ona re tla agang ikonomi ya gaborena ka leswa. Ka baka la ge \u0161edi ya rena gabjale e fetoga e lebi\u0161wa phethagat\u0161ong ya Leano la T\u0161o\u0161olo\u0161o le Kagoleswa ya Ikonomi \u0161edi ye kgolo ye tlago pele ga t\u0161ohle e tla ba go hlohlelet\u0161a kgolo le go hlola me\u0161omo.\nGo bile le kgatelopele mafe long a mant\u0161i.\nRe bona boikgafo bjo boswa ba thekgo ya dit\u0161helete bakeng sa tlhabollo ya mananeokgoparara morago ga ditheri\u0161ano t\u0161a mohla kanelwa t\u0161a prot\u0161eke ya mananeokgoparara beke ya go feta. Mananeo a mmalwa a tlholego ya me\u0161omo ka fase ga Lenaneohlohlelet\u0161o la Me\u0161omo la Mopresidente a thomilwe. Re gatela pele ka mpshafat\u0161o ya ikonomi mererong ye bjalo ka enet\u0161i le dikgokagano t\u0161a megala.\nMaano a gare a feto\u0161et\u0161wa go ba magato ebile mai kgafo a thoma go bonagala me\u0161omong le menyetleng ya me\u0161omo.\nT\u0161ona dithulaganyo t\u0161e di bohlokwa kudu ka nako ye, kudukudu ka baka la ge sehla sa maikhut\u0161o se batamela, gore re seke ra itshenyelet\u0161a ka mediro ya rena.\nGo nyakega gore ka moka re nt\u0161he mahlo dinameng gore re thibele baerase ye.\nLephoto la bobedi la bolwet\u0161i ka bogolo bofe goba bofe le ka se bu\u0161et\u0161e fela diphenyo t\u0161eo re di fihlelet\u0161ego morago, le tla senya dikgatelopele t\u0161eo di bonaget\u0161ego t\u0161a kaonafalo ya ikonomi, le go re bu\u0161et\u0161a morago go tloga sehleng sa se ruthwana go ya go sa marega.\nGo efoga lephoto la bobedi la diphetelo t\u0161a COVID-19 , re swanet\u0161e go latela melao ya maphelo yeo e sa nt\u0161ego \u0161oma.\nGe re \u0161itwa ke go apara dimaseke dikopanong t\u0161a set\u0161haba, ge re eya ditiraga long t\u0161a go tlala ka batho, ga re bee fela maphelo a rena le a batho ba bangwe kotsing.\nRe bea gape le kaonafalo ya ikonomi kotsing ye kgolo.\nA re t\u0161weleng pele go kgatha tema ya rena.\nMagato a mabotse a go apara maseke, a go \u0161ielana sekgala le go hlapa matsogo kgafet\u0161akgafet\u0161a a re thu\u0161it\u0161e go fenya ditlamorago t\u0161e \u0161oro t\u0161a leuba le. Ona magato a ka moka e sale mokgwa wa rena wo kaonekaone wa go it\u0161hirelet\u0161a.\nA re gopoleng ka fao re ikunnego t\u0161e nt\u0161i ka gona go laola go phatlalala ga leuba le mat\u0161at\u0161ing a mathomo.\nLe ge e le gore ditiragalo t\u0161e nt\u0161i t\u0161a leago le t\u0161a ikonomi di bulet\u0161we, re swanet\u0161e go t\u0161welapele go latela magato ka moka a maphelo. Se se tloga se le maleba kudu ge re nyaka go aga ikonomi ya gaborena ka leswa le go lebala ka masetlapelo a.  ", "edition": "2020-12-ed1", "language_code": "nso"}
{"title": "Afrika Borwa e fenya HIV le AIDS\n", "author": "vukuzenzele unnamed\n", "text": "Mo mengwageng ya go feta masometharo, naga ya bore-na e be e dut\u0161e e le ntweng kgahlanong le HIV le AIDS t\u0161eo di fedit\u0161ego maphelo a mant\u0161hi ebile di hlot\u0161ego mathata le maima. Esale go phulega ga CO-VID-19 go e ba gona ka mo nageng, gape gwa ba le kilet\u0161o ya mosepelo ya naga ka bophara mmogo le go bea mafelo a t\u0161a maphelo ka tlase ga kgatelelo, bont\u0161hi bja ditirelo t\u0161a HIV , AIDS le bo-lwet\u0161i bja mafahla (TB) bo ile bja tekateka. Se se hlot\u0161e hlo-tlo go batho bao ba nyakago go dira diteko mmogo le bao ba thomago kalafo ya di-antiretroviral. Batho ba bant\u0161hi ba humane go le boima go yo t\u0161ea dihlare t\u0161a bona, gomme e le feela batho ba se bakae bao ba kgonago go \ufb01  hlelela ditirelo t\u0161e dingwe bjalo ka go bolla ka mokgwa wa Sekgowa. Ka yona nako yeo go na gape le t\u0161e nt\u0161hi t\u0161eo re ithutilego t\u0161ona go t\u0161wa go mokgwa woo mafelo a t\u0161a maphelo a set\u0161haba a ika-rabelago ka gona go leuba la kokwanahloko ya khorona, t\u0161eo di ka matlafat\u0161ago ntwa ya rena kgahlanong le HIV le TB. Afrika Borwa e t\u0161wela pele go ba le palo ya godimo ya batho bao ba phelago ka HIV mo lefaseng. Le ge go le bjalo, sa go kgahli\u0161a ke gore mo ngwagasomeng woo o fetilego re ile ra ba le kgate-lopele tabeng ya go fokot\u0161a palo ya diphetet\u0161o t\u0161e mpsha set\u0161habeng ka 60%. Se sengwe gape sa go kgahli\u0161a ke gore diphetet\u0161o t\u0161a HIV go basetsana le ma-kgarebe go fokot\u0161egile kudu mo ngwagasomeng woo o fetilego. Se ke sehlopha sa batho se bohlokwa ka gore ba tloga ba le kotsing ya go fetelwa ke HIV . Lenaneo la rena la kalafo le bile le seabe phokot\u0161ong ya mahu a mant\u0161hi a go hlolwa ke AIDS ka 60%. Go bile le phokot\u0161ego e kgolo ya mahu ao a amanago le HIV go ba-swa. Go bile le kgonagalo ya go fokot\u0161a palo ya mahu ka ge, mmogo le badiri\u0161animmogo le rena, re tlile ka lenaneo leo le tsenelet\u0161ego la diantiretroviral , leo le \ufb01  hlelela-go dimilione t\u0161a batho bao ba phelago ka bolwet\u0161i bjo. Mathomong a ngwagasome woo o fetilego, lenaneo la rena la thibelo ya phetet\u0161o ya HIV go t\u0161wa go mma go ya go ngwana (PMTCT) le be le se la naba, le sa akaret\u0161e batho ka moka. Gabjale re na le le lengwe la mananeo a ma-golo a kakaret\u0161o ya PMTCT ka Borwa bja Afrika, leo le tlogago le fokodit\u0161e diphe-tet\u0161o go bana. Le ge re kgonne go fokot\u0161a mahu le diphetet\u0161o t\u0161e diswa, re sa le kgole le go \ufb01  hlelela nepo yeo re ipeet\u0161ego yona ka 2016 ya go \ufb01  hlelela phokot\u0161e-go ya 70% ya diphetet\u0161o t\u0161a HIV ka 2020. Ge re ka atlega ka go dira seo, gona go ka kgonagala gore re fedi\u0161e AIDS bjalo ka lepheko la t\u0161a maphelo ka 2030. Ka madimabe, ga se\u0161o re \ufb01  hla fao. Re swanet\u0161e re \u0161ome go feta mo go netefat\u0161a gore baswa ba a matlafat\u0161wa gore go thibelwe diphetet\u0161o, go balwa taba ya go fetola mai-tshwaro, go \ufb01  hlelela dikgo-tlopo mmogo le go dira dite-ko kgafet\u0161akgafet\u0161a. Re hloka go netefat\u0161a gore batho ka moka bao ba fetet\u0161wego ba \ufb01  hlelela kalafo le tlhokomelo. Re hloka go \u0161oma ka maatla go thibela HIV dihlopheng t\u0161eo di ikgethilego, go balwa bagwebakammele, banna bao ba robalanago le banna ba bangwe, gape le batho bao ba ihlabelago ka diokobat\u0161i. Re swanet\u0161e re fedi\u0161e phoko le kgethollo go batho ba. Re ka se holofele go fedi\u0161a HIV ge eba re tlo hlokomologa dihlokwa, dingongorego le ditokelo t\u0161a karolo efe goba efe ya set\u0161haba sa borena. Afrika Borwa e hloka go oket\u0161a maitekelo a go bolot\u0161a ba\u0161emane gore go fokot\u0161ege kotsi ya gore ba fetelwe ke HIV . Go bolla ga go se bolo-kege ga se gwa swanela go tlogela ba\u0161emane le mathata a bophelo ka moka, gomme go se ke gwa ba le motho yoo a hlokofalago ka baka la le-bollo. Re swanet\u0161e re nete-fat\u0161e gore ba\u0161emane ba bolo-kegile ge ba bolla.Re hlohlelet\u0161wa ke dipoelo t\u0161a diphati\u0161i\u0161o ka ga pre-ex-posure prophylaxis (PrEP). Go fapana le kalafo ya diantiretroviral  yeo e fiwago batho bao ba fetet\u0161wego ke HIV , PrEP yona e \u0161omi\u0161wa ke batho bao ba sego ba fetelwa ke HIV go thibela phetet\u0161o. Diphati\u0161i\u0161o t\u0161e, t\u0161eo di di-rilwego ke boramahlale go t\u0161wa HIV Prevention Trials Network, di humane gore go hlabelwa gatee dibekeng t\u0161e dingwe le t\u0161e dingwe t\u0161e seswai go kaone go phala go nwa pilisi t\u0161at\u0161i ka t\u0161at\u0161i go thibela HIV . Dipoelo t\u0161e di ka kgona go matlafat\u0161a ntwa ya rena kgahlanong le leuba le. Ge eba re nyaka go atlega mo phedi\u0161ong ya AIDS bjalo ka lepheko la t\u0161a maphelo a set\u0161haba mo ngwagasomeng wo o tlago, gona re hloka go kopant\u0161ha diphihlelelo t\u0161e t\u0161a maphelo le go fetola ma-itshwaro e le ka nnete. Re swanet\u0161e gape re lwe le maemo a ikonomi le a leago, elego ona a nago le seabe go palo ya godimo ya diphe-tet\u0161o. Wo mongwe wa me\u0161omo ya rena ye megolo ke go matlafat\u0161a basetsana bao ba t\u0161welego mahlalagading le makgarebe ka t\u0161a thuto, t\u0161a ikonomi le t\u0161a leago. Ba swanet\u0161e gore ba kgone go it\u0161eela diphetho ka lekala le lengwe le le lengwe la ma-phelo a bona, go balwa le bong bja bona mmogo le ka moo ba itshwarago ka gona ge go etla go t\u0161a thobalano. Mafelelong re tlo kgona go fedi\u0161a AIDS ka go matlafat\u0161a baswa, basadi le batho bao ba lego kotsing ya phetet\u0161o. Se se akaret\u0161a matlafat\u0161o ka go \ufb01  hlelela tshedimo\u0161o, maele le thekgo. Go balwa gape le phihlelelo go menyetla ya thuto le ikonomi, kudu ga makgarebe. Matlafat\u0161o e ra gape gore motho yo mongwe le yo mongwe o swanet\u0161e a kgone go fihlelela diteko, kalafo le ditirelo t\u0161e dingwe t\u0161a maphelo. Batho ba Afrika Borwa ba t\u0161wa kgole, ba kgotlelet\u0161e mathata a mant\u0161hi, gomme ba bile le kgatelopele e kgolo ntweng kgahlanong le HIV , AIDS le TB. A re matlafat\u0161eng bobedi maitekelo le mediro ya rena go lwa le go fenya AIDS saruri.\n ", "edition": "2021-01-ed1", "language_code": "nso"}
{"title": "Monyetla o mongwe wa go humana marematlou \n", "author": "Cathy Grosvenor\n", "text": "Molaodi wa lenaneo, Ngaka Sandy Malapile, o re marematlou o tloga o le bohlokwa kudu ka gore ntle le wona menyetla ga e be gona. \u201cDitheo t\u0161a Tlhahlo le Thuto ya Lekala (di-SETA), t\u0161eo di filwego maatla a go kaonafat\u0161a le go ruta batho ka mananeo a go thu\u0161a go humana mabokgoni, mmogo le ditlhahlo t\u0161a morago ga thuto t\u0161a me\u0161omo ya diatla le t\u0161ona di nyaka gore ba-tsenedi ba mananeo a t\u0161ona ba be le marematlou.,\u201d gwa realo Ngaka Malapile. Lenaneo la Thekgo ya Sebaka sa Bobedi sa go Hwet\u0161a Marematlou, leo le tsebagadit\u0161wego ka Phere-kgong 2016, le thekga batho ka moka go sa lebelelwe mengwaga, bao ba nyakago go fihlelela goba go kaonafat\u0161a marematlou wa bona ka go dira thuto ka e tee ka e tee goba ka go ithuta ba le gae. Ga go lefelwe selo.\nKe mang a nago le maswanedi?\n\u2022 Batho bao ba nyakago go kaonafat\u0161a dipoelo t\u0161a bona t\u0161a marematlou, e ka ba e se kgale ba dirile marematlou goba ba o dirile mengwaga e ment\u0161hi yeo e fetilego. Ngaka Ma lapile o hlalo\u0161a gore motho yoo a nyakago go ithutela boint\u0161inere, go fa mohlala, o hloka go kaonafat\u0161a dipoelo t\u0161a dipalo gore a tle a kgone go dira thuto yeo.\n\u2022 Batho bao ba \u0161itilwego ke marematlou gomme ba nyaka go boela ba o dire gape gore ba t\u0161welele.\n\u2022 Batho bao ba tloget\u0161ego sekolo morago ga go t\u0161welela go Kreiti 9 (Mphato wa bo\u0161upa wa kgale), ba na le mengwaga e 21 goba go feta, gomme ba nyaka go ba le marematlou.\nO ka thoma bjang?Ingwadi\u0161e ka go ya go ye nngwe ya dikantoro t\u0161a thuto t\u0161a selete t\u0161e 75 naga ka bophara goba intha-neteng mo websaeteng ye: www.eservices.gov.za.\nGo ingwadi\u0161a go thomile ka di 1 Diphalane gomme go tla tswalela ka Dibokwane 2021. Baithuti ba ka ithutela ka gae goba go ye nngwe ya disenthara t\u0161e 133 t\u0161a Thekgo ya Sebaka sa Bobedi sa go Hwet\u0161a Marematlou moo ba rutwago mathapama le mafelelong a beke. Ngaka Malapile o bolela gore ka disenthareng t\u0161e go thwet\u0161we feela baruti\u0161i bao mo\u0161omo wa bona o t\u0161welet\u0161ego ka magetla go t\u0161wa seleteng se sengwe le se sengwe. Disenthara ga di toropong goba motseng wo mongwe le wo mongwe, efela di mafelong ao go nago le palo ya godimo ya batho bao ba ingwadi\u0161it\u0161ego, gomme se se ra gore moo di lego gona go ka fetoga ngwaga kangwaga. Bobedi baithuti ba go rute-lwa disenthareng le ba go ithuta ba le ka gae ba hwet\u0161a ditirelo t\u0161a thekgo ya thuto, go tloga go mananeo a t\u0161a thuto ao a ga\u0161wago seya-lemoyeng goba thelebi\u0161eneng ka dinako t\u0161e itseng, gape le go taonlouta dithuto t\u0161eo go t\u0161wa inthaneteng; gomme bao ba se nago dikhomphu thara, digati\u0161i le inthanete ba ka humana dipuku t\u0161a go ithuta go t\u0161wa go DBE. Batho bao ba nago le khomphuthara efela ba se na inthanete ba ka kgopela CD yeo e nago le dipuku ka moka, yeo ba tla e romelwago. \u201cBaithuti ba bant\u0161hi ba bagolo ba ka hloka nako e nt\u0161hi ya go ithuta. Ka mahla tse, ba ka ikgethela gore ba nyaka go dira dithuto t\u0161e kae ka ngwaga ka ge ba sa gapelet\u0161ege gore ba fet\u0161e marematlou wa bona ka nako e itseng.\u201d Ge ba \u0161et\u0161e ba ingwadi\u0161it\u0161e, DBE e tla thu\u0161a moithuti yo mongwe le yo mongwe yo mogolo go kgetha dithuto t\u0161eo a nyakago go di dira ba be ba mo hlaloset\u0161e gore ke dithuto dife t\u0161eo elego t\u0161a kgapelet\u0161o. Ge ba \u0161et\u0161e ba t\u0161welet\u0161e dithutong t\u0161a bona, batho bao ba tloget\u0161ego sekolo morago ga 2008 ba fiwa National Se-nior Certificate, gomme bao ba tloget\u0161ego sekolo pele ga fao ba fiwa Amended Senior Certificate. Le ge go le bjalo, Ngaka Malapile o bolela gore bobedi disetifikeiti t\u0161eo di a lekana gomme motho a ka \u0161omi\u0161a seo a se filwego go dira dikgopelo t\u0161a go ithuta diyunibesithing goba dikho-let\u0161heng, go ya le ka dithuto t\u0161eo motho a tla bego a di dirile mmogo le dipoelo t\u0161eo a di humanego.\nGo fa monyetla wa bobediDBE e ba le mananeo a set\u0161haba a go ralala, a go hlohlelet\u0161a batho go ingwadi\u0161et\u0161a lenaneo la Sebaka sa Bobedi. Ditheo t\u0161a thuto yeo e phagamego mmogo le di-SETA di a mengwa go tlo fa batho bao ba nago le kgahlego tshedimo\u0161o e nt\u0161hi ka moo go kgonegago. Go bont\u0161hi bja mananeo a a go ralala, Tona Angie Motshekga o kgopet\u0161we ke baswa go tla ka mananeo ao a ka ba thu\u0161ago gore ba thwalege, gwa realo Ngaka Malapile. Ka go arabela seo, DBE e tsebagat\u0161a lenaneo la tlhabollo ya mabokgoni ngwageng o leo le tla lebelelago baswa bao ba ka bago3.4 milione bao ba sa \u0161omego, ba sa ithutego goba ba sa tsenelago tlhahlo. Dithuto e tla ba t\u0161eo di fapafapanego, go tloga go ya mabokgoning a t\u0161a bophelo ao a akaret\u0161ago dihlogotaba t\u0161e bjalo ka go ngwala taodi\u0161ophelo le maitshwaro a ge motho a ile ditekong t\u0161a mo\u0161omo; go ya go dithuto t\u0161a mabokgoni a motheo a bjalo ka go roka dieta, mabokgoni a go \u0161omi\u0161a khomphutha (ICT), le a go bala le go ngwala. vNaa o be o tseba?\u2022\tGo\tse\tna\tgore\to\ttloget\u0161e\tsekolo\tmengwageng\tya\tbo\t1960\tgoba\tmalobanyana\tmo,\to\tswanet\u0161e\to\tithute\tka\tkharikhulamo\tya\tgonabjale.\t\n\u2022\tMokgwa\twa\tthuto\tya\tka\tAfrika\t\t Borwa\to\tthu\u0161a\tgape\tle\tbatho\tbao\tba\ttloget\u0161ego\tsekolo\tpele\tga\tKereiti\tya\t9\tka\tLenaneo\tla\tThuto\tya\tMotheo\tya\tBatho\tba\tBagolo\t(ABET)\t\t ya\tLefapha\tla\tThuto\tyeo\te\tPhagamego\tle\tTlhahlo.\t", "edition": "2021-01-ed1", "language_code": "nso"}
{"title": "Go ba motswadi wa ngwana wa go ba le bolwet\u0161i bja go hwa dithunthwane\n", "author": "Allison Cooper\n", "text": "Go ya ka Epilepsy South Africa, gare ga t\u0161e dingwe batswadi ba ka tshwenyega ge ba nagana ka bokamoso bja ngwana wa bona, gomme  se se ka dira gore go be boima go bolela ka bona goba go amogela gore bana ba bona ba na le bolwet\u0161i bja go hwa dithunthwane. O ka kwa o befet\u0161we, o gatelegile monagano, o inyat\u0161a le go itshola, eup\u0161a o ka fola mo maikutlong le go emi\u0161a go ba mo tlalelong ka go ithuta ka bolwet\u0161i bjo.Bolwet\u0161i bja go hwa dithunthwane ke bolwet\u0161i bja go idibala gant\u0161hi, gomme  se se direga ge go na le to-kollo ya mohlagase ya go se tlwaelege ka bjokong.Gobaneng ngwana wa ka?Go kwe\u0161i\u0161a bolwet\u0161i bja go hwa dithunthwane le gore gobaneng motho a idibala gant\u0161hi ga go hlalose lebaka la gore se se diragalet\u0161eng go ngwana wa gago.Mo dipegong t\u0161a go ba-lelwa go t\u0161e 66%, mabaka a tlholo ya dithunthwane ga a tsebege. Se se bit\u0161wa dithunthwane t\u0161a go se tsebege. Mo dipegong t\u0161a go \u0161ala mabaka a tlholo a ka hlaolega, gomme a tsebja bjalo ka dithunthwane t\u0161a go ba le dika. Go ka ba le mabaka a go fa-pana a go bo hlola go swana le kgobalo ya hlogo, yeo e ka diregago mo mengwageng efe goba efe; kgobalo ya pe-lego, go swana le tlhaelelo ya oksit\u0161ene nakong ya pelego; dithunthwane t\u0161a letadi, go ruruga bjoko, menent\u0161aethisi goba mooko wa bobjana; le go se lekane ga dikhemikhale t\u0161a mmele.Ngaka e tla fana ka dihlare a lebelet\u0161e mengwaga, seemo sa mmele le ka fao ngwana wa gago a idibalago ka gona. Gopola, dihlare t\u0161a go thibela go idibala ga di fodi\u0161i bolwet\u0161i bja go hwa dithunthwane eup\u0161a, gant\u0161i di fokot\u0161a bont\u0161i le bogale bja go idibala.\nMaele a mangwe mabapi le go ba motswadi wa ngwana wa go ba le bolwet\u0161i bja go hwa dithunthwane:\n\u2022 Lemo\u0161a ngwana wa gago ka bolwet\u0161i bjo. Bana ba bonnyane bja mengwaga ye meraro ba ka kwe\u0161i\u0161a gore bjoko bo laola mme-le. Bana ba bagolwane ba swanela go fiwa tlhalo\u0161o ka botlalo.\u2022 Tsebi\u0161a maloko a kgauswi le bagwera ba ngwana wa gago, baruti\u0161i le bahlanke-di ba bangwe ba sekolo ba maikarabelo. \u2022 Kgonthi\u0161a gore ngwana wa gago o amogela tshekatsheko ka botlalo ya kalafo ya go dirwa ke setsebi sa go ba le mangwalo a maleba, gabotse ngaka ya bjoko le methapo.\u2022 Gatelela bokgoni bja  ngwana wa gago le me-diro ye mengwe yeo e tlogo kaonafat\u0161a boika-mogelo bja gagwe, boitlhompho le boitshepho. \u2022 Kgonthi\u0161a gore go ba le tlhokomelo ka motho yo mogolo mo medirong ye mengwe, go swana le go rutha.\u2022 Kgonthi\u0161a gore dihlare di \u0161omi\u0161wa le go nwewa ka mehla bjalo ka ge go laedit\u0161we.\u2022 E ba le lenaneo la ditiro t\u0161e di swanet\u0161ego go dirwa ka mehla, go be le nako ye nt\u0161i ya go khut\u0161a, go be le dijo t\u0161a phepo ye botse gararo ka let\u0161at\u0161i le boit\u0161hudullo bja ka mehla.\u2022 Ge o hlalosa bolwet\u0161i bja go idibala \u0161omi\u0161a mant\u0161u ao ngwana wa gago a tlo-go a kwe\u0161i\u0161a.\u2022 Se tsoge o dumelet\u0161e ngwana wa gago go \u0161omi\u0161a bolwet\u0161i bja go idibala go \u0161irela gore a se dire me\u0161ongwana ya ka gae goba go amogela maika-rabelo. ", "edition": "2021-02-ed1", "language_code": "nso"}
{"title": "2021 e kaone go Maafrika Borwa ka moka  Dibeke t\u0161a matho-mo t\u0161a ngwaga e bile t\u0161e boima go Maafrika Borwa ka moka.\n", "author": "Vukuzenzele Unnamed\n", "text": "Mola bont\u0161i bja makala a ikonomi bo kgonne go \u0161oma gape dikgwedi t\u0161e nt\u0161inyana, go tla t\u0161ea nakwana gore ikonomi e kokotlele le me\u0161omo ye e lobilwego gore e tso\u0161olo\u0161we. Bjale ka ge ngwaga wo moswa o thoma, malapa a mant\u0161i a sa nt\u0161e a itemogela ditlamorago t\u0161a leuba le maphelong a bona le mo mokgweng wa bona wa boiphedi\u0161o.Lefase bjale le tsena ngwa-geng wa bobedi wa leuba la coronavirus. Go Afrika Borwa, go swana le bont\u0161i bja dinaga go dikologa lefase, ngwaga wa 2021 o tla ba le ditlhohlo t\u0161e nt\u0161i kudukudu. Lephoto la bobedi la diphetet\u0161o t\u0161a COVID-19 le ka no latelwa ke maphoto a mangwe, ao a tlogo ama gampe bobedi maphelo a batho ba rena le tso\u0161olo\u0161o ya ikonomi ya rena.Le ge ngwaga wo e tla ba wa boima, ke na le tshepho ya gore re tla fenya leuba le go bea naga ya rena tseleng ye tielet\u0161eng ya tso\u0161olo\u0161o.Tshepho ya ka e t\u0161wa go ba-tho ba Afrika Borwa. Ge ke le-belela ka fao Maafrika Borwa a arabilego masetlapelong a go tloga nakong ya ge baerase e fihla mellwaneng ya rena, ga ke na pelaelo ya gore re na le maatla, taolo le bokgoni bja go fenya bolwet\u0161i bjo.Ka nnete go be go na le di-tetelo, eup\u0161a palo ye nt\u0161i ya Maafrika Borwa e kwe\u0161i\u0161it\u0161e nyakego ya mapheko mese-pelong le ditirong t\u0161a bona, ebile e latet\u0161e melawana yeo re ilego ra swanela ke go e phethagat\u0161a. Sa bohlokwa gape go feta tatelo, bont\u0161i bja Maafrika Borwa bo ithwalet\u0161e maikarabelo le go rwalela ba bangwe, ka morago ga kelet\u0161o mabapi le ditaba t\u0161a go swana le go fana sekgoba, go apara se\u0161ira-nko-le-molomo le go hlapa diatla. Gomme fao re palet\u0161wego, ka manyami, re bone dipoelo. Bjale re a tseba ka dikotsi t\u0161a mafelo ao a tswalet\u0161wego le dikgobokano t\u0161a go pitlaga-na, go se apare se\u0161ira-nko-le-molomo le go se fane sekgoba le batho ba bangwe.Se se a tshephi\u0161a mo ngwa-geng wo re o lebileng. Bjale re tseba t\u0161e nt\u0161i go feti\u0161a mabapi le bolwet\u0161i le gore go thibelwa bjang phatlalalo ya bjona. Gomme ka ntle le seo motho a ka se bit\u0161ago 'go lapi\u0161wa ke leuba', ga se re nyefi\u0161e bjalo ka Maafrika Borwa go seo se swanelwago go dirwa.Ge re latela gape ka tlho-komelo magato a thibelo a motheo, re tla ba gape re thakgola lesolo le legolo-golo la mokento. Ge batho ba bant\u0161int\u0161i ba kentwa, re tla boloka bobedi maphelo le go gatela pele go fokot\u0161a kotsi ya phetet\u0161o go kgabaganya set\u0161haba.Go hwet\u0161a dithibelamalwet\u0161i t\u0161e di lekaneng ka lebelo mo go kgonegang \u2013 le go kgonthi\u0161a gore di fihlelela ba-tho bao ba di nyakang \u2013 e tla ba o mongwe wa me\u0161omo ye megolo ya ngwaga. Se e tla ba tlhohlo ye kgolo ka ge naga ye nngwe le ye nngwe mo lefaseng e lwela go hwet\u0161a kabo ye e lekant\u0161wego ya dithibelamalwet\u0161i. Eup\u0161a re gare re \u0161omi\u0161ana le ba\u0161omi\u0161ane ka lekaleng la kgwebo, mekgatlong ya ba\u0161omi le set\u0161habeng go dira gore se se direge. Re \u0161oma ka mahlakoreng ka moka go hwet\u0161a dithibelamalwet\u0161i, go akaret\u0161wa le ka lesolong la COVAX la lefase, lesolong la Kopano ya Afrika le ka dipoledi\u0161anong t\u0161a rena ka no\u0161i le bat\u0161welet\u0161i ba dithibelamalwet\u0161i.Bjalo ka ge re t\u0161ea kgato mmogo go fenya leuba, re tla swanela go \u0161omi\u0161ana go agaleswa le go fetola ikonomi ya rena. Re na le bobedi bokgoni le thato ya go hlohlelet\u0161a tiro ya ikonomi, go godi\u0161a ikonomi ya rena le go hlola me\u0161omo. Le go dira bjalo kgabagareng ya leuba.Dit\u0161helete t\u0161a set\u0161haba di ka fase ga kgatelelo ye kgolo, bjale le go feta pele ka lebaka la ditshenyegelo t\u0161a rena t\u0161a karabo ya maphelo go CO-VID-19 le magato a kimollo a leago le ikonomi ao re a phethagat\u0161ang go thu\u0161a dikgwebo le malapa ao a hloka-go. Go phuhlama ga ikonomi gape go bolela gore letseno la mot\u0161helo le lona le theogile kudu. Go na le dikarolo t\u0161e dingwe t\u0161a ikonomi t\u0161eo di tlogo t\u0161ea nako ye telet\u0161ana go tsoga ka lebaka la nyako ya fase ya dihlagi\u0161wa lefa-seng ka kakaret\u0161o le mapheko a maeto a bodit\u0161habat\u0161haba.Ke ka lebaka leo re swane-lago go hlabolla le go \u0161et\u0161a mo dipeakanyong t\u0161a rena t\u0161a kagoleswa ya ikonomi. Ga-golo, Peakanyo ya Kagoleswa ya Ikonomi le Tso\u0161olo\u0161o yeo re e tsebi\u0161it\u0161ego ngwaga wa go feta e theilwe godimo ga kwano ye e nabileng maga-reng a ba\u0161omi\u0161ane ba leago ka moka dikgatong t\u0161e di nyakegang go aga ikonomi leswa. Se se bea motheo wa go tia wa t\u0161homi\u0161ano ye botse yeo e kgoboket\u0161ago methopo, mabokgoni le maatla a dikarolo ka moka t\u0161a set\u0161haba.Re bona se ka ditsela t\u0161a go fapana t\u0161a tiragat\u0161o. Mohlala, re be re \u0161omi\u0161ana kudu le bathekgi ba dit\u0161helete ba po-raebete le diinstit\u0161hu\u0161ene t\u0161a mohlakanelwa t\u0161a tlhabollo go beakanya diprot\u0161eke t\u0161a mananeokgoparara ka maka-leng a go swana le a dinamelwa, madulo a batho, meetse le dikgokagano t\u0161a megala. Ka go \u0161omi\u0161a Sekhwama sa Mananeokgoparara bjalo ka o mongwe wa mekgwa ye re e \u0161omi\u0161ago, re bopela diprot\u0161eke t\u0161e dimmotlolo t\u0161a thekgo ya dit\u0161helete t\u0161eo di kgoboket\u0161ago methopo ya go balega bobedi ka makaleng a set\u0161haba le a poraebete. Se se bohlokwa kudu bjale ka ge dit\u0161helete t\u0161a set\u0161haba e le t\u0161e nnyane.Tso\u0161olo\u0161o ya Me\u0161omo ya Bopresidente ke ye nngwe ya mehlala ya t\u0161homi\u0161ano ye e \u0161omago. Go kwe\u0161i\u0161a gore kgolo ya ikonomi e tla t\u0161ea nakwana go fetogela go me\u0161omo ya lekala la porae-bete, re thakgot\u0161e tso\u0161olo\u0161o ya me\u0161omo go thoma go hlola dibaka t\u0161a me\u0161omo bjale. Lenaneo le le laolwa ka Kantorong ya Bopresidente, eup\u0161a le phethagat\u0161wa ke dikgoro t\u0161a go fapana t\u0161a mmu\u0161o. Ka lenaneo le, ba-tho ba masome a diketekete bao ba sa \u0161omego ba kgona bobedi go hwet\u0161a letseno le go ithuta ge ba aba ditirelo t\u0161a leago t\u0161a go ba le mohola.Mafelelong, lenaneo le le tla akaret\u0161a karolo ya 'mo\u0161omo wa leago', fao re tlogo \u0161omi\u0161ana le bakaonafat\u0161i ba bophelo go thwala batho ka ditirong t\u0161a go fapana \u2013 go tloga go kaonafat\u0161o ya khwet\u0161agalo ya dijo, go ya go go \u0161oganeng le dikgaruru t\u0161a bong go ya kaonafat\u0161ong ya metse ya me\u0161a\u0161ana \u2013 gore ka moka di kgathetema go morero wo mobotse.Mo\u0161omo wo ka moka o tii\u0161et\u0161wa ke nepi\u0161o ye maatla go dipheto\u0161o t\u0161eo t\u0161a ikonomi t\u0161eo di tlogo nepi\u0161a kudu-kudu godimo ga kgolo. T\u0161e di akaret\u0161a katolo\u0161o ya bokgoni bja t\u0161welet\u0161o ya mohlagase, go dira gore mabopo a rena a \u0161ome botse go feti\u0161a le go ba le bokgoni, go kaonafat\u0161a phihlelelo ya porotepente ye e sa turego, le go kaonafat\u0161a dinako t\u0161a phihlelelo ya meetse, meepo le dilaesense t\u0161e dingwe. Maiteko a a beakanywa le go lekolwa mmogo ke kantoro ya ka le Kgoro ya Boset\u0161haba ya Matlotlo.Go na le t\u0161e nt\u0161i t\u0161e di swane-lang go dirwa mo ngwageng wo re o lebileng. Gomme re swanela go se hloke pelaelo ya gore re tla swanela go lebana le ditlhohlo t\u0161e nt\u0161i t\u0161e di t\u0161ho\u0161ago.Eup\u0161a re bont\u0161hit\u0161e gore, bjalo ka set\u0161haba, re kgona go atlega ge re \u0161omi\u0161ana go nyaka morero wa go swana.Ge re ka \u0161oma ka kgopolo yeo, le go dira gore go swa-ragana ga rena go re t\u0161wele mohola, re tla kgonthi\u0161a gore 2021 e tli\u0161a maphelo a kaone le bophelo bjo bo kaone go batho ba rena ka moka. Ke le lakalet\u0161a t\u0161ohle t\u0161e di botse mo ngwageng wo moswa.\n", "edition": "2021-02-ed1", "language_code": "nso"}
{"title": "Ke tlhompho ye kgolo go be re filwe monyetla wa go eta pele Dit\u0161haba t\u0161eo di Kopanego (AU)\n", "author": "Vukuzenzele unnamed\n", "text": "Ge re gadima morago mo re t\u0161wago go ngwaga wa ge re le mo setulong se, ke gopola mmolelo wa kgale woo o rego \u2018ngwana le ka mohla wa marumo o a tswa lwa\u2019.\nYa rena e bile kolobet\u0161o ka mollo, re sa t\u0161wa go t\u0161ea Bodulasetulo kgweding yona yeo ke ge go begwa ka bolwet\u0161i bja kokwanahloko ya khorona kontinenteng.T\u0161eo di bego di fiwa bohlokwa bja pele di ile t\u0161a alwa tafoleng nakong ya boetapele bja rena, gomme magareng ga t\u0161ona e bile go t\u0161wet\u0161a pele khut\u0161o le t\u0161hirelet\u0161o, go matlafat\u0161a eko-nomi ya basadi le kopanyo ya ekonomi ka go tsenelela, t\u0161eo di ilego t\u0161a swanelwa ke gore ka potlako di t\u0161ei\u0161we lena-noga le lengwe gore re swa-ragane le leuba la bolwet\u0161i.Mo\u0161omo wa rena wo o bego o gapelet\u0161a go phethagat\u0161wa ka pela e bile wa go hlohlelet\u0161a AU go \u0161omana le bothata bjo bo \u0161oro\u0161oro lefaseng bo kilego ba ba gona ngwagakgolo wo o fetilego.COVID-19 e amile dinaga ka moka kontinenteng. Go fihla ga bjale go na le batho ba go feta dimilione t\u0161e tharo le seri-pagare bao go netefadit\u0161wego ba na le bolwet\u0161i ka Afrika, gomme go \u0161et\u0161e go hlokofet\u0161e batho ba 88 000.E bile pharela makaleng a t\u0161a maphelo, a t\u0161a tlhokomelo ya botho, a t\u0161a leago le go a t\u0161a ekonomi a dinaga t\u0161a Afrika, t\u0161eo bont\u0161i bja t\u0161ona di se go t\u0161a tlabakelwa ka didiri\u0161wa ka mo go lekanet\u0161ego gore di kgone go laola t\u0161hoganet\u0161o ya t\u0161a maphelo ya bogolo bjo bokaa bjo.Le ge leuba le le be le sa tlwaelega, go bile bjalo le ka mokgwa woo dinaga t\u0161a Afrika di ilego t\u0161a kopanya dihlogo mmogo go lwant\u0161hana le lona.Ka go dira bjalo re be re itshepet\u0161e kudu ditswerereng t\u0161a kontinente, mabokgoni a yona le dihlongweng t\u0161e bjalo ka Disenthara t\u0161a Afrika t\u0161a Taolo le Thibelo ya Malwet\u0161i (CDC) ya Afrika).Afrika ga se ya no dula tlhenkge e sa dire selo ge bonabo bja nnete le kotsi ya leuba la bolwet\u0161i bjo le thoma go iponagat\u0161a. Go tloga ka mat\u0161at\u0161i a mathomothomo a leuba la bolwet\u0161i AU e re etile pele, ka ponyo ya leihlo re ile ra loga leano la kontinente la boikarabelo leo le bego le hlahlwa ke CDC ya Afrika le dihlophat\u0161homo t\u0161a dilete.Re ile ra lemoga gore naga ye nngwe le ye nngwe ka kontinenteng e tlo angwa ke leuba la bolwet\u0161i gabohloko. Bont\u0161i bja dinaga di be di ka se be le didiri\u0161wa t\u0161eo di nyakegago gore di kgotsofat\u0161e tlhohlo ya maphelo a set\u0161haba goba go \u0161irelet\u0161a diekonomi t\u0161a gabobona.Ka gona re kwane bjalo ka dinaga t\u0161a Afrika gore re kgethe maAfrika a mmalwa ao a tsebegago gore e be batseta bao ba ikgethilego bao ba romilwego ke Afrika go reri\u0161ana le bathekgi ba bodit\u0161habat\u0161haba le dihlongwa t\u0161a dinagabont\u0161i ka ma\u0161eleng go re bolelela gore re hwet\u0161e thekgo ya ma\u0161eleng le kimollo ya mekitlana.Ka tsela ye, ka go \u0161oma bjalo ka kontinente e tee, re ile ra kgona go fihlelela kimollo ya mekitlana ya dinaga t\u0161e nt\u0161i le thu\u0161o ya ma\u0161eleng gore re ikarabele go COVID-19 le tso\u0161olo\u0161o ya ekonomi.Feela le ge Dinaga t\u0161a Afrika di ile t\u0161a ya go dinaga t\u0161a bodit\u0161habat\u0161haba go kgopela thekgo, re ile ra thoma ka gae ra leka go ithu\u0161a \u2013 ra hloma le gona go kgoboket\u0161a matlotlo a Sekhwama sa Boikarabelo bja COVID-19 sa kontinente.Re ile ra \u0161omi\u0161a segwera se sengwe le se sengwe sa rena seo naga ye nngwe le ye  nngwe ya rena e nago le sona le dinaga t\u0161eo di ikgonago t\u0161eo di nago le ditlabakelo t\u0161e  kaone go re phala le seo re nago le sona le dit\u0161habat\u0161haba t\u0161eo di ilego t\u0161a re fa meneelo, go hloma pulamadibogo ya Pholathefomo ya Afrika ya Kabo ya Dihlare ka mekgwa ya rena ya tlholompsha ya go kgont\u0161ha Dinaga t\u0161a Afrika ka moka gore di kgone go reka ka pele ditlabakelo t\u0161a t\u0161hirelet\u0161o ya motho kgahlano le kokwanahloko le di kabelo t\u0161e dingwe t\u0161a kalafi  ka go swana le ka go lekana, ebilego e le ka theko ya go kwega.Moento wa COVID-19 bjale ka ge o hwet\u0161agala, bjalo ka seboka re \u0161omi\u0161ane go netefat\u0161a gore kontinente e hwet\u0161e se tseka sa yona ka tekatekano, re \u0161oma le Sehlongwa sa COV AX seo se etilwego pele ke Sehlophat\u0161homo sa rena sa Afrika sa go Hwet\u0161a Moento. Thankgollo ya moento e \u0161et\u0161e e thomile kontinenteng gomme re nyaka gore mafelelong a ngwaga wa 2021 bont\u0161i bja set\u0161haba kontinenteng bo be bo entilwe gore bont\u0161i bja batho ba se fetet\u0161we bolwet\u0161i.Re t\u0161ere magato re le seboka go \u0161irelet\u0161a maphelo, batho le ta boiphedi\u0161o kontinenteng. Ka go dira bjalo, re laedit\u0161e bokgoni bja rena bja go ipota le go kgona go eta tlhabollo ya gaborena pele.Le ge COVID-19 e be e iphi le maatla, re kgonne go ba le t\u0161welopelo go ye mengwe ya me\u0161omo ye ment\u0161i ye bohlokwa.Nakong ya ge re le boetapeleng, Lesolo la Kgwebi\u0161ano ya Tokologo Dinageng t\u0161a Afrika (AfCFTA) le ile la thankgollwa, e le se\u0161upo sa mekgwa ye meswa ya go dira kgwebo ka gare ga Afrika le go kopanya ekonomi.Le ka tlase ga maemo a boima ao a hlot\u0161wego ke leuba le, kontinente e gapeledit\u0161e go t\u0161wet\u0161a pele morero wa \u2018homot\u0161a dithunya\u2019 kontinenteng. AU e tswelet\u0161e go t\u0161ea karolo ka mo go bonalago ditheri\u0161anong t\u0161a Grand Ethiopian Renaissance Dam, gore go fihlelelwe tumelano ya go emi\u0161a dintwa go la Libya le go godi\u0161a go hlola khut\u0161o go la South Sudan.\u0160edi ye nngwe yeo nako ya rena ya boetapele e bego e lebi\u0161it\u0161we gona ke matlafat\u0161o ya ekonomi ya basadi, yeo e tlago t\u0161wela pele go ba thwaadi le ka morago ga nako ya rena le nakong ka moka ya Lesolo la Ngwagasome la go Akaret\u0161a Basadi ba Afrika Mererong ya Dit\u0161helete le ya Ekonomi go ya go 2030.Ge re neela Democratic Republic of Congo (DRC) marapo re tlogela setho se se sebotse sa kontinente se le maemong ao a matlafet\u0161ego le go feti\u0161i\u0161a.Afrika Borwa e tla t\u0161wela pele go bapala karolo ya yona ya go hlohlet\u0161a botee bja kontinente, le go thekga Modu lasetulo yo a tlago gammogo le mokgatlo maitekelong a wona a go fihlella ditlhologelo t\u0161a Lenaneothero la 2063 la AU.Ge Mokgatlo wa Botee bja Afrika o hlongwa ngwageng wa 1963, Dinaga Maloko di bjet\u0161e dipeu t\u0161a tiri\u0161ano le thekgano ka phegelelo ya bophelo bjo bo botse bja batho ka moka ba Afrika.Ba tii\u0161edit\u0161e gore botee bja Afrika bo bohlokwa ge merero ya kagi\u0161o le go phela gabotse ga batho ba Afrika bo ka netefalet\u0161wa.Histori e hlatsela gore dipeu t\u0161e di be di fela di sa wele mobung wa go nona, gomme ge mengwaga e eya, phorot\u0161eke ya botee bja kontinente bo ile bja kopana le mathata a mant\u0161i le gore ga se bja thongwa gabotse.Le ge go le bjalo, bothata bjo bogologolo bjo bo hlot\u0161wego ke leuba le la bolwet\u0161i bo hlohlile gore dinaga t\u0161a Afrika di ipope ngatana di \u0161omi\u0161ane.Ka gare ga leretha la magala a mohwelere la kgakgathi ya COVID-19, dipeu t\u0161a botee le tiri\u0161ano t\u0161eo di bjet\u0161wego ke baswarateu ba rena ba pele di a phela gomme di a phophoma.Nako ye ya moleko wo mokaa le bothata bjo bokaa ebile dinako t\u0161e botsebotse t\u0161a AU.Re ikwa re hlomphilwe gagolo ge re filwe monyetla wa go eta mokgatlo pele nakong ye, mola go tloga go itaedit\u0161e gabotsebotse gore mant\u0161u a AU a \u0161upa eng ka bonnete.Ye ke katlego yeo e fihlelet\u0161wego yeo badudi ka moka ba kontinente ya rena ya Afrika ba swanet\u0161ego go itumela ka yona le gore ba swanet\u0161e go hwet\u0161a tlhohlelet\u0161o go yona.\n", "edition": "2021-02-ed2", "language_code": "nso"}
{"title": "Dilo kamoka t\u0161eo o swanet\u0161ego go di tseba ka moento wa COVID-19\n", "author": "Allison Cooper\n", "text": "Naa moento o dira eng?Moento o fa mmele wa gago tlhahlo ya tshepet\u0161o ya ma\u0161ole a mmele (ao a lwant\u0161hanago le phetet\u0161o), go t\u0161welet\u0161a ma\u0161ole a mmele (diproteine t\u0161eo di lwant\u0161hago bolwet\u0161i) \u2013 go swana le ka moo o bego o tla dira ka gona ge o be o ka lebagana le kokwanahloko.\nNaa ke ka lebaka la eng moento o le bohlokwa?Go entwa kgahlano le COVID-19 ke tsela yeo e phethaget\u0161ego ya go it\u0161hirelet\u0161a kgahlano le kokwanahloko ye ka lebaka la gore go ba kotsing ga gago ga go fetelwa ke bolwet\u0161i bjo go a fokot\u0161ega. Ka gona o ikhwet\u0161a go se bonolo gore o fetet\u0161e motho yo mongwe ka kokwanahloko ye.Maikemi\u0161et\u0161o a moento ke go fihlelela boiphemelobaeraseng bja set\u0161haba ka bont\u0161i \u2013 ge set\u0161haba seo se lekanego se na le ma\u0161ole a mmele ao a tla go ba \u0161irelet\u0161a kgahlano le kokwanahloko, e lego seo se fago t\u0161hirelet\u0161o go bao ba sa entwago, e lego seo se dirago gore kokwanahloko e laolege.\nNaa meento e bohlokwa go thibela phetet\u0161o ya bolwet\u0161i bja COVID-19?Go na le bohlatse bjo bont\u0161i bja t\u0161a mahlale  bja gore moento ke t\u0161hirelet\u0161o ye kaonekaone kgahlano le phetet\u0161o ya malwet\u0161i a kotsi.\nNaa moento o tla nthibela go hwet\u0161a bolwet\u0161i bja COVID-19? Ga go moento woo o \u0161irelet\u0161ago kgahlano le malwet\u0161i kamoka.Gore bont\u0161i bja batho ga ba kgonege go fetet\u0161wa bolwet\u0161i gape ga go fe t\u0161hirelet\u0161o yeo e tlet\u0161ego go bao ba se go ba entwa. Le ge go le bjalo, ka bont\u0161i bja batho bao go sa kgonegego gore ba fetet\u0161we bolwet\u0161i, bona batho ba ba tla hwet\u0161a t\u0161hirelet\u0161ego yeo e kwagagalago. Boiphemelobaeraseng bja set\u0161haba ka bont\u0161i ga go bolele gore batho ka moka, le bao ba se go ba entwa, go ka se kgonege go fetet\u0161we ke bolwet\u0161i bjo. Le ge go le bjalo, ge Boiphemelobaeraseng bja set\u0161haba ka bont\u0161i bo diragadit\u0161we, le bao ba se go ba entwa le bona bat la b aka tlase ga t\u0161hirelet\u0161ego yeo e kwagagalago.\nNaa moento wo o bolokegile?Meento ya COVID-19 e feti\u0161wa tlase ga magato a mant\u0161i a magolo a tekolo, go akaret\u0161wa masolo a magolo a maitekelo a moento ka go enta diketekete t\u0161a batho go leka go bona gore o \u0161oma gabotse.Moento wo mongwe le wo mongwe woo o \u0161omi\u0161wago ka Afrika Borwa wa lenaneo la moento wa ma\u0161aba\u0161aba o swanet\u0161e go feti\u0161wa ke Bolaodi bja Afrika Borwa bja Tekolo ya Dit\u0161welet\u0161wa t\u0161a Maphelo. Moento wa Yunibesithi ya Oxford-AstraZeneca o \u0161et\u0161e o feti\u0161it\u0161we ke balekodi lefaseng ka bophara gore o loket\u0161e go ka \u0161omi\u0161wa, gomme lesolo la go o \u0161omi\u0161a dinageng t\u0161e dingwe le thankgollot\u0161we.Naa Afrika Borwa e hwet\u0161a kae meento ya yona ya mathomo?Mekgobo ya mathomo ye me bedi ya meento yeo e goroga go Afrika Borwa (ye milione kgweding ya Pherekgong le ye halofo ya milione kgwe ding ya Dibokwane)  ke mee nto ya Yunibesithi ya Oxfo rd -AstraZeneca go t\u0161wa go Sehlongwa sa Serum sa India.\nNaa ke mang yo a tlago hwet\u0161a moento pele?Ba\u0161omi ba t\u0161a maphelo ka na geng bao ba akanyet\u0161wago go milione le kotara ba tla hwet\u0161a moento pele. Legatong la Bobedi, ba\u0161omi ba go aba ditirelo t\u0161e bohlokwa bjalo ka baruti\u0161i, maphodisa, ba\u0161omi ba mmasepala, baotle di ba dithekesi, le ba\u0161omi ba bangwe ba diketapele; batho ba dihlongwa t\u0161e bjalo ka magae ao go dulago bat\u0161ofadi, mafelo a t\u0161hirelet\u0161o le dikgolego; gammogo le batho bao ba fetilego mengwaga ye 60 le batho ba bagolo ba nago le malwet\u0161i a go se alafege le bona ba tla hwet\u0161a moento pele.Legatong la Boraro, go tla entiwa set\u0161haba seo se \u0161et\u0161ego sa batho ba bagolo se ka bago dimilione t\u0161e 22.5.Go lebelet\u0161we gore mafelelong a ngwaga wa 2021 batho ba ka bago 67% set\u0161habeng ebe ba set\u0161e ba hwedit\u0161e moento. Ka nako yeo re tla be re fihlelet\u0161e boiphemelobaeraseng bja set\u0161haba ka bont\u0161ii.\nNaa ke mang a rekago moento?Mmu\u0161o ke moreki o nno\u0161ino\u0161i wa meento ebile o tla e phatlalat\u0161a go mebu\u0161o ya diprofense le maokelong a lekala la phoraebete.Batho ka moka bao ba enti lwego maina a bona a tla ngwalwa ka rejistareng ya boset\u0161haba gomme ba fiwa karata ya moento.MAPHELOTshedimo\u0161o ye le e tli\u0161et\u0161wa ke Kgoro ya t\u0161a Maphelo.\n\n", "edition": "2021-02-ed2", "language_code": "nso"}
{"title": "Dikgato t\u0161a go tso\u0161olo\u0161a ekonomi\n", "author": "Vukuzenzele unnamed\n", "text": "Ba\u0161omi ba bant\u0161i ba lahleget\u0161we ke letseno ka ge diiri t\u0161a bona t\u0161a go \u0161oma di ile t\u0161a swanelwa ke go fokot\u0161wa mola ba bangwe ba bant\u0161i ba ile ba swanelwa ke go fokot\u0161wa me\u0161omong. Dikgwebo t\u0161e dingwe di lahleget\u0161we kudu ka ge di ile t\u0161a swanelwa ke go fokot\u0161a t\u0161welet\u0161o goba mo\u0161omo. T\u0161e dingwe di ile t\u0161a swanelwa ke go tswalela. Ba\u0161omi ba lekala leo e sego la semmu\u0161o le bona ba ile ba amega kudu.Se bohloko le go feta, leuba le le fetile ka maphelo a bont\u0161i bja bahlokomedi ba malapa, moo malapa a \u0161alago a hloka, a t\u0161hoget\u0161e bokamoso.Ke ka fao magato a a tsenelet\u0161ego a kimollo a bilego bohlokwa le gona a ilego a swanelwa ke go t\u0161ewa ka potlako. Bjale ka ge go fetile nako ye e nyakilego go lekana ngwaga, re ka re magato a a laedit\u0161e go ba a katlego.Gare ga magato ao re a tsebe\u0161it\u0161ego a kimollo, mohlomongwe a mabedi ao a bilego le seabe se segolo-golo ke thu\u0161o ya go ikgetha ya COVID-19 le Sekema sa UIF sa Kimollo ya Nakwana ya Mo\u0161omi/Mongmo\u0161omo nakong ya COVID-19, seo re tlwaet\u0161ego go se bit\u0161a COVID TERS.Nkabe e se ka mananeokgo-rarara a go naba a t\u0161hirelet\u0161o ya leago ao re \u0161et\u0161ego re na le ona, re be re ka se kgone go thakgola magato a ka nako ye kopana ka tsela ye. Re ile ra kgona go arabela tlhokego ye ye kgolo ya bjako mo set\u0161habeng sa rena; malebo go mananeokgopa-rara a rena a go naba naga ka bophara le ditshepet\u0161o t\u0161a Et\u0161ensi ya Afrika Borwa ya T\u0161hirelet\u0161o ya Leago (SASSA) le Sekhwama sa In\u0161orentshe ya Bao ba Lahleget\u0161wego ke Me\u0161omo (UIF).Ka kgonthe mathatana a setegeniki le mapheko a mangwe  a bile gona ditshepet\u0161ong t\u0161e, eup\u0161a bont\u0161i bja ona a ile a rarollwa ka bjako. Diet\u0161ensi t\u0161e t\u0161a mmu\u0161o di dirile mo\u0161omo wa makgethe wa go ngwadi\u0161a baholegi ba bafsa ba dimilione le go netefat\u0161a gore ba a lef\u0161a.Thekgo go t\u0161wa go UIF e thu\u0161it\u0161e ba\u0161omi le dikgwebo t\u0161eo di bego di goga boima. E tli\u0161it\u0161e phapano gare ga gore dikhamphane di t\u0161wele pele go \u0161oma le gore dikhamphane di gapelet\u0161ege go tswa-lela; gare ga me\u0161omo yeo e bolokilwego le me\u0161omo yeo e lobilwego.Se se hot\u0161e dikgwebo t\u0161a go swana le Sihle\u2019s Brew, lebenkele la go jela ka Gauteng, leo ba\u0161omi ba lona ba 18 ba ilego ba t\u0161wela pele go ba le me\u0161omo ka lebaka la sekema sa TERS. Malebo go thekgo go t\u0161wa go mmu\u0161o, Mamoshalagae Trading and Pro-jects, kgwebo ya mohlagase wa dikoloi ka Mokopane, e ile ya kgona go lefa ba\u0161omi ba yona gammogo le rente le ditirelo t\u0161a mmasepala ka nako ya kilet\u0161o ya mosepelo.Ba\u0161omi bao ba bego ba le maemong a boima ba ile ba kgona go amogela karolo ya megolo ya bona.Lindiwe Ntuli, mothu\u0161i wa ramolao ka Centurion, o bolet\u0161e ka moo dikholego t\u0161e di mo kgont\u0161hit\u0161ego go \u0161oma a le ka gae le go lefa rente.Go na le dikanegelo t\u0161e nt\u0161i mabapi le dikhamphane t\u0161eo di kgonnego go phologa ngwaga wo o fetilego ka thekgo go t\u0161wa go UIF. Go no ba bjalo le ka dikgwebopotlana t\u0161eo di hwedit\u0161ego thekgo le di-kadimo t\u0161a dit\u0161helete go t\u0161wa dikgorong t\u0161a go fapafapana.Magato a a thu\u0161it\u0161e batho ba rena kudu nakong yeo ba bego ba hloka thu\u0161o.Ge re et\u0161wa kimollong gomme re kokotlela, re swanet\u0161e go fetola ditsela t\u0161a go dira dilo.Le ge magato a a kimollo a beakant\u0161we go ba a nakwana, ekonomi e tla itemogela seabe sa leuba nako ye telele.Le ge dikilet\u0161o t\u0161a mosepelo di fokodit\u0161we, go sa le boima go dikhamphani t\u0161e nt\u0161i go t\u0161wa dit\u0161haleleong t\u0161eo di hlot\u0161wego ke go se \u0161ome dikgwedikgwedi le tahlegelo ya letseno.Ke lebaka leo, morago ga ditheri\u0161ano t\u0161a go tsenelela le ba\u0161omimmogo ba rena ba t\u0161a leago Lekgotleng la Boset\u0161haba la Me\u0161omo le Tlhabollo ya Ekonomi (NED-LAC), dikholego t\u0161a COVID TERS di kato\u0161edit\u0161wego go 15 Hlakola 2021, bakeng sa makala ao a sa kago a kgona go \u0161oma ka botlalo.Thu\u0161o ya go ikgetha ya COVID e kato\u0161it\u0161we ka dikgwedi t\u0161e dingwe t\u0161e tharo.Maemo a e tla dula e le a nako ye kopana.\u0160edi ya rena bjale e swanet\u0161e go lebi\u0161wa tlholong ya tikologo ya go kgont\u0161ha dikgwe-bo go kokotlela, le go kgolo ya ekonomi ya go hlola me\u0161omo le go goket\u0161a dipeelet\u0161o.Go kokotlela go tla ba boima le gona go tla t\u0161ea nako, ku-dukudu ka gore re sa lebane le leuba.Le ge maemo a a kimollo a tloga a le bohlokwa, re ka se kgone go t\u0161wela pele ka ona go ya go ile.Re hloka go netefat\u0161a gore maemo a a kimollo a fana ka motheo wo maatla go kgont\u0161ha go kokotlela go go nabilego, ntle le go tsenya naga dikolotong t\u0161a tlalelet\u0161o. Ntle le gore re fokot\u0161e se-koloto sa rena sa boset\u0161haba, gore se be maemong ao re kago se kgona, ekonomi ya rena e ka se kokotlele ka tsela ya go bonala.\u0160edi ya set\u0161haba sa rena bjale e swanet\u0161e go feta kgatong ya kimollo, e lebi\u0161we kgatong ya kokotlelo, gomme ka moka re swanet\u0161e go ba karolo ya maitapi\u0161o a.Bjale ka mmu\u0161o re tla swa-nelwa ke go t\u0161ea diphetho t\u0161e boima ngwageng wo mabapi le t\u0161homi\u0161o ya t\u0161helete ya set\u0161haba, le go tsenya tiri\u0161ong diphetho t\u0161eo.Dikhamphani di tla swanelwa ke go ba mahlahla tao-long ya ditsela le ditshepet\u0161o t\u0161a go netefat\u0161a gore di kgona go ikemela gape le gore di ba le letseno, moo t\u0161hirelet\u0161o ya me\u0161omo e lego nepo ya t\u0161ona ya pele.Re swanet\u0161e go bu\u0161et\u0161a dit\u0161helete t\u0161a rena ekono-ming ya rena ka go reka dit\u0161welet\u0161wa t\u0161a ka mo na-geng, go thekga dikgwebo le diintaseteri t\u0161a tikologo le go reka dithoto le ditirelo go t\u0161wa go baabaditirelo ba tikologo.Molwet\u0161i yo a gobet\u0161ego yo a nago le dikgonagalo t\u0161e maatla t\u0161a go kokotlela o fiwa phekolo ya mmele ka mehla go mo thu\u0161a go maatlafala, go fihlela a kgona go ikemi\u0161a ka no\u0161i ntle le thu\u0161o.Go no ba bjalo le ka magato a a kimollo ya nakwana; a swanet\u0161e go t\u0161ewa bjalo ka tsela ya go thu\u0161a ekonomi ya rena gore e boele e ikemele. Nepo ya rena ke gore mafelelong re kgone go itshepet\u0161a gape.Bjalo ka set\u0161haba, a re \u0161omeng mmogo. A re beng karolo ya tlhabollo le t\u0161welopele ya rena.A re \u0161omi\u0161eng kimollo ye e kato\u0161it\u0161we gore re kokotlele ka maatla.\n", "edition": "2021-03-ed1", "language_code": "nso"}
{"title": "Go lebana le go lahlegelwa ke yo o mo ratago\n", "author": "Vukuzenzele unnamed\n", "text": "\u201cGa o no\u0161i,\u201d go re bjalo setsebi sa menagano sa set\u0161haba Zanele Ludziya go t\u0161wa Bookelong bja Stikland ka Kapa Bodikela.Go lahlegelwa ke yo o mo ratago ga go bonolo le gona go ka tso\u0161a maikutlo a go fapafapana.\u201cGo na le dika t\u0161e nt\u0161i t\u0161eo o kago di hlatha go laet\u0161a gore yo o mo ratago o nyamile, eup\u0161a ge motho a sa laet\u0161e dika ga gore gore ga se a nyama.\u201cBatho ba ka bont\u0161ha dika t\u0161a go laet\u0161a pefelo, go tenega ka pela, manyami goba tlhokomologo. Tsela ya bona ya go nagana le yona e ka amega, ka ge ba nagana kudu le go gopola mohu. Gape ba ka ba le bothata bja go palelwa ke go hlokomedi\u0161i\u0161a goba ba bonala eke ba gakanegile,\u201d go re bjalo Ludziya.O elet\u0161a batho go hlokomela diphetogo t\u0161a maitshwaro, bjalo ka go rothi\u0161a megokgo le go thoma go nwa bjalwa kudu le go \u0161omi\u0161a ditagi t\u0161e dingwe kudu. \u201cBa ka thoma go kgoga go feta ka mo ba tlwaet\u0161ego go kgoga ka gona, ba ka thoma go katoga batho goba ba itlhaola goba ba leka go efoga batho le mafelo a mangwe. Ba ka rata go ba lefelong la go hloka le\u0161ata goba la le\u0161ata la godimodimo. Gape ba ka befelwa ka pela goba go bolela ka bogale,\u201d a re bjalo.Ge o thekga yo o mo ratago, Ludziya o re go a thu\u0161a gore o kwe\u0161i\u0161e tshepet\u0161o ya manyami le gore yo mongwe le yo mongwe o na le tsela ya gagwe ya go lebana le manyami. O hlalo\u0161a gore manyami ga se seemo, eup\u0161a ke tshepet\u0161o, le gore gant\u0161i go na le megato yeo batho ba e fetago ka nako ya manyami.\nMegato ye e tlwaeleg ilego ya manyamiMegato ye e tlwaelegilego ya manyami ke go \u0161itwa ke go dumela goba go itlhaola (go hwa bogat\u0161o goba go t\u0161hoga); pefelo (go befelela ba bangwe le ge go sena pho\u0161o yeo ba e dirilego); go ipona molato (go ikwa o le molato ka lebaka la dilo t\u0161eo o sego wa di dira goba go di bolela); kgatelelo ya monagano (manyami a go tli\u0161wa ke go lemoga gore bophelo bo tla swanelwa ke go t\u0161wela pele ntle le motho yo ba mo ratago); le go amogela (go hwet\u0161a tsela ya go phela bophelo bjo bo phethaget\u0161ego ntle le motho yoo).\u201cYe nngwe ya ditsela t\u0161a go fenya manyami goba go thekga yo a nyamilego ke go kwe\u0161i\u0161a mogato wa manyami wo o itemogelago wona goba yo o mo thekgago a itemogelago wona. Se se ka tii\u0161elet\u0161a motho yo a nyamilego gore maitemogelo a gagwe a tlwaelegile. Itshware goba o sware motho yo o mo thekgago ka pelotlhomogi, pelotelele le kwe\u0161i\u0161o, o gopole gore seo o itemogelago sona mafelelong se tla feta,\u201d go re bjalo Ludziya.\n\n\n", "edition": "2021-03-ed1", "language_code": "nso"}
{"title": "Go ketekwa Let\u0161at\u0161i la Lefase la Dikgopolo t\u0161a Meswahla\n", "author": "Kgaogelo Letsebe\n", "text": "Kgopolo ya Moswahla (DS) ke bolwet\u0161i ba go amana le di agammele bjo bo t\u0161welelago nakong ya pelego. Setsebi sa t\u0161a bongaka seo se \u0161omelago Mpumalanga Ngaka Midah Maluleka o bolela gore \"go nale tlhamego ya seagamme le sa tlalelet\u0161o sa bo21 ( Trisomy 21) seo se hlolago go diega kgolong ya mmele le ya kgopolo. Ga gona lebaka le lego pepeneneng la go hlola seagammele se sa tlalelet\u0161o.\nGo hlatset\u0161we gore ga bo amane felo le seemo sa motho sa bophelo, morafe goba bo dumedi. Ebile ga se leabela.\"Maluleka o bolet\u0161e gape le gore DS ke bolwet\u0161i bja go  tlwaelega kudu bja diaga mmele mo maseeng. \"Lesea le tee godimo ga masea a sekete la go belegwa dinageng t\u0161e hlabologilego le lesea le tee godimo ga masea a 650 la go belegwa dinageng t\u0161eo di hlabologago go swana le naga ya gaborena, ba angwa ke se. Palo ya go lekana 80% ya bana bao ba angwago ke bolwet\u0161i bja DS ba belegwa ke bommagobana ba ka fase ga mengwaga ye 35, le ge ba -sadi ba mengwaga ya go feta 35 e le bona bao ba bonwago ba le kotsing ye kgolo ya go ba le bana ba go belegwa ka DS.\"O bolela gore ka ge bolwet\u0161i bjo bo ka bonwa go tloga ge lesea le belegwa, go nale dika t\u0161e dingwe t\u0161eo ka setlwaedi go tsebagalago gore ke t\u0161ona t\u0161eo di ka lebelelwago. \"Mo dikgatong t\u0161a mathomo t\u0161a go ima, bommagobana ba elet\u0161wa go \u0161omi\u0161a sekene sa go fetleka lesea le sa le ka mpeng le na le dibeke t\u0161e 12 go i\u0161a go t\u0161e 13. Sekene se se fetleka ka nepagalo bokoto ba diela t\u0161a ka morago ga molala wa lesea, t\u0161eo di bit\u0161wago gore ke nuchal translucency .\nGant\u0161i t\u0161ona diela t\u0161e e ba t\u0161e  kgolo go masea a go ba le DS.\nDiteko t\u0161e dingwe t\u0161a go dirwa ge mmagongwana a sa imile di bit\u0161wa amnioce ntesis . Diteko t\u0161e ke ge kelo ye nnyane ya amniotic fluid  e t\u0161ewa ya romelwa gore se fetlekwe diagammele. Teko ye e nepaget\u0161e ka 98% the kolong.\"Maluleka a re bana ba go ba le DS ba kgona go phela maphelo a bona ka botlalo, ba phele gabotse le go phela lebaka le le telele.\nLe ge e le gore ga gona kalafo, batho ba go ba le DS ba ka holega ka go ba ka magaeng a lerato le borutho, ba fiwa tlhokomelo ye maleba ya bongaka, ba hwet\u0161a thu\u0161o e sale ka pela, le go abelwa ditirelo t\u0161a thuto le t\u0161a thute latiro. Ka baka la tlhokomelo ya maphelo ye gatet\u0161ego pele, batho ba bant\u0161i bao ba mat\u0161at\u0161ing a lehono ba be legilwego ka bolwet\u0161i bja DS ba ka phela tekano ya me ngwaga ye 55. Batho ba go ba le DS le bona ba nale maikutlo le dinyakwa t\u0161a go swana le t\u0161a motho mang le mang ebile ba swanelwa ke menyetla le tlhokomelo ya go swana le ya batho ba bangwe,\" a realo Maluleka.\nMoruti\u0161i yo a lego pro fenseng ya Leboa Bodikela Tshepo Kekana o re, \"Ga se barutwana ka moka ba dinyakwa t\u0161a go ikgetha bao go nyakegago gore ba i\u0161we dikolong t\u0161a go ba pho\u0161olla mafokodi a bona a tlhago le t\u0161a go ikgetha. Go nale ba bant\u0161i bao ba kgonago go ithuta dikolong t\u0161a se tlwaedi. Ka go t\u0161welela go ba ruta, go ba thekga le go ba le bopelotelele, barutwana ba ba ka kgona go t\u0161welela.\u201d  \n\n", "edition": "2021-03-ed2", "language_code": "nso"}
{"title": "Ditirelo t\u0161a mmu\u0161o t\u0161e di nago le bokgoni\n", "author": "Vukuzenzele Unnamed\n", "text": " Ke fela mmu\u0161o wa bokgoni, wa tsheket\u0161o, wa potego le wo o lebant\u0161ego \u0161edi ya ona tlhabollong wo o ka kgonago go fihlelela boikgafo bja go kaonafat\u0161a maphelo a badudi ba naga ye.\nSe se ra gore ditirelo t\u0161a mmu\u0161o di swanet\u0161e go \u0161ongwa ke banna le basadi ba bokgoni, tsebo ya mo\u0161omo, ba go se inaganele ba le no\u0161i le ba potego.\nBa swanet\u0161e go ikgafa go \u0161irelet\u0161a metheo ya Molao theo, le gore, bjalo ka ge ke bolet\u0161e polelong yaka ya ma thomo ya go tsena setulong, \u201cba swanet\u0161e go \u0161oma ka po tego le go hlankela set\u0161haba fela\u201d.\nMo dibekeng t\u0161e pedi t\u0161a go feta, ditheri\u0161ano t\u0161a set\u0161haba di t\u0161welet\u0161e ka sengwalwa se bohlokwa sa pholisi seo se tla tli\u0161ago hlohlelet\u0161o ye kgolo mo matsapeng a rena a go hlatlo\u0161a, go maatlafat\u0161a le go aba ditirelo t\u0161a set\u0161haba ka go thwala batho ba maleba.\nSeakanywa sa Tlhako ya Phethagat\u0161o ya Boset\u0161haba se se lebelet\u0161ego go Aba Diti relo t\u0161a Mmu\u0161o ka Bokgoni se nepile go hloma mmu\u0161o wo o hlankelago batho ba gaborena bokaone, mmu\u0161o wa go ba kgakala le khuet\u0161o ye sego maleba ya go \u0161unya\u0161unya nko ga boradipolotiki le fao dithwalo di dirwago go ya ka maleba.\nTlhako ye e dumelet\u0161we ke Kabinete ka Dibatsela ngwaga wa go feta ebile ditheri\u0161ano t\u0161eo di beakant\u0161wego ka tshwanelo le mafapha a go fapafapana a set\u0161haba di gare di t\u0161wet\u0161wapele.\nMengwaga ye 27 ka gare ga mmu\u0161o wa temokrasi, go nale dipolelo t\u0161e lego gona ka ditirelo t\u0161a mmu\u0161o eup\u0161a le ge e le gore mo\u0161omo o dirwa ka bothakga le botswerere, re sant\u0161e re nale ditlhotlo t\u0161e kgolo dikgorong t\u0161e nt\u0161i t\u0161a mmu\u0161o t\u0161a go amana le ma bokgoni, bokgoni ba mo\u0161omo le tsebo.\nSa go nyami\u0161a kudu, batho ba thwet\u0161we le go hlatlo\u0161wa maemong a godimo ao ba se nago bokgoni bja ona goba mangwalo a thuto a maleba.\nSe ga se ame fela tiragat\u0161o ya mmu\u0161o eup\u0161a se nale le seabe sa go thwala ka sepit\u0161a, go \u0161unya\u0161unya nko ga boradi polotiki me\u0161omong ya di kgoro, tlhokego ya boikara belo, taolo ye mpe le letsogo le kobong.\nGo nale bothata bjo bongwe ba go swana le bjo bja go \u0161unya\u0161unya nko ga bora dipolotiki le khuduthamaga tshepedi\u0161ong ya ditirelo t\u0161a mmu\u0161o. Motho a ka bona fela ka go tekateka ga dikgoro t\u0161a mmu\u0161o ge balaodibagolwane ba \u0161uti\u0161wa goba ge go tse nywa ba bangwe maemong a bona nako le nako ge go thwalwa Tona.\nBalaodipharephare (di-DG) le Baetapele ba Dikgoro (di-HoD) diprofenseng ba amega kudu ka maatla. Mo dikgorong t\u0161e dingwe di-DG, di-HoD le balaodiphethi\u0161i ba dut\u0161e lebaka le letelele maemong a bona, gomme seo sa kgont\u0161ha dikgoro go \u0161oma ntle le t\u0161hiti\u0161o. Go t\u0161e nt\u0161i t\u0161a dikgoro t\u0161e fao boeta pele bo tielet\u0161ego, dipoelo t\u0161a bohlaki\u0161i di ati\u0161a go ba t\u0161e botse le gore go nale boikara belo ba dit\u0161helete. Fao e lego gore baetapele ba dikgoro ba tsena ba e t\u0161wa, go fela go eba le tlhakatlhakano ya tsamai\u0161o ya kgoro.\nYe nngwe ya dit\u0161hi\u0161inyo t\u0161e bohlokwa t\u0161e dirilwego ka gare ga tlhako ya seakanywa se ke gore ditirelo t\u0161a mmu\u0161o di swanet\u0161e go hloka seabe sa boradipolotiki le gore dikgoro t\u0161a mmu\u0161o di swanet\u0161e go ba kgakala le dipolotiki.\nGo aba ditirelo ka bokgoni go maleba go hlola tielelo ditirelong t\u0161a mmu\u0161o, kudu kudu maemong a godingwa na. Bahlankedi ba mmu\u0161o ba swanet\u0161e go kgona go t\u0161welapele go dira me\u0161omo ya bona \u201cgo sa kgathale diphetogo dife goba dife t\u0161a Ditona, Maloko a Khudutha maga goba makhanselara ka gare ga mokgatlo wo bu\u0161ago e le bona ba laolago tshepedi\u0161o, goba diphetogo t\u0161a mekgatlo ya dipolotiki morago ga di kgetho\u201d.\nRe gare re \u0161i\u0161inya di peakanyolefsa t\u0161e dint\u0161i t\u0161e di kwagalago, go swana le go oket\u0161a paka ya mo\u0161omo ya Dihlogo t\u0161a Dikgoro go lebelet\u0161we mo\u0161omo wo botse wo ba o dirago le ka fao ba phethagat\u0161ago mo\u0161omo, go dira diphetleko t\u0161a go amana le bokgoni ba mo\u0161omo le go lalet\u0161a Khomi\u0161ene ya Ditirelo t\u0161a Mmu\u0161o dipoledi\u0161anong t\u0161a go thwala di-DG le Matsogo a Balaodipharephare (di-DDG).\nGo tsebagat\u0161a diteko t\u0161a potego go badiradikgopelo ka moka bao ba hlokot\u0161wego go tla thu\u0161a gore re tle re kgone go goka bahlankedi ba mmu\u0161o ba go kgona go hla nkela set\u0161haba ka potego. Go nyakega gape gore re oket\u0161e ditlhahlobo t\u0161a kgapelet\u0161o t\u0161a go \u0161oma ka gare ga kgoro t\u0161eo re di tsebagadit\u0161ego ka Moranang 2020 t\u0161eo gabjale di ngwalwago ke balaodi bagolwane gore di ngwalwe gape le ke ba\u0161omedi ba bangwe ba mmu\u0161o. Mebu\u0161o ye atlegilego ya go hlabologa e nale magato a go swana le a go thu\u0161a go t\u0161wet\u0161apele bo kgoni ba mo\u0161omo ditirelong t\u0161a mmu\u0161o.\nKa ge go ngwadilwe ka gare ga tlhako ya seaka nywa, \u201cmmu\u0161o wa mehleng o swanet\u0161e gore ka potego le ka mafolofolo o t\u0161welepele go phethagat\u0161a thomelo ya sepolotiki yeo e hlamilwego ke bakgethi le mekgatlo ya dipolotiki, le gore ba emi\u0161e ka go ba bomponeng ba di polotiki ka seng sa bona.\u201dRe gare re \u0161i\u0161inya lemanoga la go tii\u0161et\u0161wa letsogo ge go goket\u0161wa le ge go hlokolwa bahlankedi ba mmu\u0161o, taolo ya tlwaet\u0161o ya ba\u0161omi le tiragat\u0161o me\u0161omong. Se se akaret\u0161a thuto ye t\u0161welago pele le tlhahlo ye hlakilego ya bokgoni ba mo\u0161omo go mohlankedi wo mongwe le wo mongwe wa mmu\u0161o.\nTlhako ya seakanywa e gate -lela kudu nyakego ya go dira gore bahlankedi ba mmu\u0161o ba ikarabele mabo\u0161aeding a bona, go fedi\u0161a setlwaedi sa go se ikarabele godimo ga taolompe le t\u0161homi\u0161obo\u0161aedi ya didiri\u0161wa t\u0161a mmu\u0161o.\nGo aba ditirelo t\u0161a mmu\u0161o ka bokgoni go hloka gore bahlankedi ba go sepet\u0161a dikgoro ka moka t\u0161a mmu\u0161o ba hlahlwe me\u0161omong ka dipeakanyet\u0161o t\u0161e maleba t\u0161a theosemolao.\nSekolotlhahlo sa Boset\u0161haba sa Mmu\u0161o (NSG) se nale tema ye bohlokwa yeo se ka e kga thago tabeng ye.\nBokgoni ga bo amane fela le mangwalo a maleba a thuto le mabokgoni a sethekniki, eup\u0161a bo amana le go ba le maitshwaro a maleba a tlhompho, tlhomphego le po tego ge o \u0161omi\u0161ana le maloko a set\u0161haba.\nDitirelo t\u0161a mmu\u0161o di aro gane ka go fapafapana ga t\u0161ona, ka mabokgoni a go fapafapana, mangwalo a dithu to le maikarabelo. Bahlankedi ba bant\u0161i ba mmu\u0161o ba nale mabokgoni a go ikgetha ao a lego maleba kabong ye atlegi lego ya ditirelo. Ka gona, ga se gore go nyakega palo ye nnya ne ya badiredi ba mmu\u0161o: seo re se hlokago ke ditirelo t\u0161a mmu\u0161o t\u0161eo di swanelago morero wo di o diret\u0161wego t\u0161a mabokgoni a maleba, potego ya bokgoni le boikgafo ba go hlankela batho ba gaborena.\nBanna le basadi ba ditirelo t\u0161a mmu\u0161o ba swanet\u0161e go fiwa mabokgoni a go kgatha tema ya bona go tli\u0161a kgate lopele le go dira gore go rene moya wa temokrasi. Ye ke kgonthi\u0161i\u0161o ya rena ye kaone kaone ya mmu\u0161o wa bokgoni wa go hlankela dikgahlegelo t\u0161a badudi.\nKe ipilet\u0161a go lena ka moka go ba karolo ya ditshepedi\u0161o t\u0161a ditheri\u0161ano ka ga tlhako ye ya seakanywa, yeo e ka hwet\u0161agalago wepsaeteng ya NSG, le go dira gore mant\u0161u a lena a kwagale ka go kgatha tema seakanyweng se.\nDitirelo t\u0161a mmu\u0161o ga se t\u0161a mokgatlo wo it\u0161ego wa dipo lotiki, ebile ga se t\u0161a swanela go ba t\u0161eo di laolwago fela ke sehlopha se it\u0161ego seo se nago le kgahlego. Ga se t\u0161a swanela go ikgapa di ikgoro\u0161a ka bot\u0161ona.\nDitirelo t\u0161a Mmu\u0161o ke t\u0161a batho ka moka ba Afrika Borwa. Di swanet\u0161e go hola bona, bona fela. ", "edition": "2021-03-ed2", "language_code": "nso"}
{"title": "Thu\u0161a go pholo\u0161a maphelo \n", "author": "Allison Cooper\n", "text": "Mengwageng ya go feta, bolwet\u0161i bjo bo be bo bolaya.\nLehono seo ga se sa direga gobane molwet\u0161i o tsent\u0161hwa masole a madi ao a sa foko lego go thu\u0161a a gage ao a fokolago.\nKa manyami go boima go hwet\u0161a motho yo a nago le masole a madi a swanago le a gago, gomme se se dira gore go be boima gore bont\u0161i ba balwet\u0161i ba hwet\u0161e kalafi.\n\u201cBalwet\u0161i ba mmala ba hloka mahlatse ka lebaka la nomoro ya go ba fase ya baabi bao ba ingwadi\u0161it\u0161ego go t\u0161wa go set\u0161haba sa bathobaso, bathommala le maIndia,\u201d a realo Mokomele.\nMonyetla wa bobedi wa bopheloBophelo ba Zyaan Makda wa dinyaga t\u0161e 19 bo ile bja fetoga ge ka ngwaga wa 2007 a hwet\u0161a gore o na le bolwet\u0161i bja heterozygote haemoglo binopathy , e lego bolwet\u0161i bja madi bja go ba kotsi bja go se alafege.\nGo re a phologe o be a hloka go hwet\u0161a moabi wa masole a madi a go swana le a gagwe, eup\u0161a wa go swana le yena ga se a hwet\u0161agala. Ka gona, o ile a swanelwa ke go t\u0161helwa madi nako le nako morago ga dibeke t\u0161e pedi.\n\"Dit\u0161hika t\u0161a ka t\u0161a matso gong di ile t\u0161a emi\u0161a go \u0161oma gomme ka swanelwa ke go lokelwa phote kgareng ya ka.\nKe ile ka itemogela molapo kgafet\u0161a kgafet\u0161a, ka nt\u0161hwa santlhoko le letlapana la nyooko le go swarwa ke bolwet\u0161i bja kgolokgolo yeo e sa \u0161omego gabotse. Ke be ke phela ke lofile sekolong ka lebaka la kalafo e bile ke be ke sa t\u0161ee karolo go t\u0161a dipapadi. Go phela nako ye telele ka sepetlele go be go le boima, \u201ca realo.\nBolwet\u0161i bja Makda bo ile ba mo dira gore a lahlegelwe ke kgopolo le go swarwa ke bolwet\u0161i bja go idibala gomme o ile a swanelwa ke go fet\u0161a mengwaga ye me raro a sa ye sekolong. Le ge a be a le ka gare ga dit\u0161hiti\u0161o t\u0161e, ga se a ka a felelwa ke tshepo. Mafelelong Makda o ile a hwet\u0161a moabi wa masole a madi a go swana le a gagwe, eup\u0161a seo se be se sa re gore mathata a gagwe a fedile. O ile a swanelwa ke go dira kalafo ya bobui bja bjoko go tlo\u0161a lebadi bjokong bja gagwe.\n\u201cGonabjale ke na le mengwaga ye meraro ke tsent\u0161hit\u0161we masole a madi gomme ke phela bophelo bjoo ke se a kago ka nagana gore nka bo phela, ke leboga ditiro t\u0161a setho le botho t\u0161a moabi wa masole a madi a go swana le a ka wa Mojeremane\u201d.\nEba Tshepo ya motho yo mongweNaledi Senamela yoo a nago le mengwaga ye 14 o hwedit\u0161we a e na le bolwet\u0161i bja leukaemia (kankere ya madi) ka kgwedi ya Mopitlo ngwageng wa 2020. O tsene palong ya balwet\u0161i ba bant\u0161i ba letet\u0161ego go hwet\u0161a baabi bao ba nago le masole a madi a go swana le a bona.\nSa le ke lwala, ga ke sa kgona go diragat\u0161a gabotse ka sekolong. Ga ke sa kgona go kgatha tema dipapading goba go dira dilo t\u0161eo ke bego ke di rata,\u201d a realo Senamela, yoo a nyakago go ba ngaka.\nBao ba ratago go ba baabi ba go ba magareng ga mengwa ga ye 18-55 ba ka thu\u0161a Se namela le ba bangwe ba bant\u0161i bao ba hlokago baabi ka go ingwadi\u0161a go wepo saete ya Sunflower Fund.\nSeo se hlokagalago fela ke semoni sa khothone le me tsotso ye mennyane ya nako ya gago. Kgopela khiti ya semoni go t\u0161wa go Sunflower Fund ka go etela  www.sunflowerfund.org  goba o lelet\u0161e 0800 12 10 82. \n\n", "edition": "2021-04-ed1", "language_code": "nso"}
{"title": " Baetapele ba set\u0161o ba bohlokwa dikgatong t\u0161a go tso\u0161olo\u0161a ikonomi\n", "author": "Vukuzenzele Unnamed\n", "text": "Malobanyana mo, mo rafe wa maZulu o robadit\u0161e kgo\u0161ikgolo ya bona Goodwill Zwelithini ka Bhekuzulo yo a bu\u0161it\u0161ego morafe wa gagwe sebaka sa dinyaga t\u0161e 50. Ka Pherekgong morafe wa Bape di o bolokile kgo\u0161ikgolo Thu lare Thulare wa boraro, yo a hlokofet\u0161ego ka morago ga ngwaga wa go hlomami\u0161wa.\nKa go hlokofala ga bona, re lobile dinkgwete t\u0161a go re bolokela bohwa bja merafe ya rena, le go hlompha meetlo ya histori ya merafe ya bona.\nKa yona nako yeo, ba be ba bapala karolo ye bohlokwa t\u0161welopeleng ya magaeng, gape ba be ba ikgafet\u0161e go sepedi\u0161a mananeo a go phagami\u0161a maemo a ditla bakelo t\u0161a batho ba bona.\nNakong ya go thomi\u0161wa ga temokrasi ka nageng ka 1994, mmu\u0161o o moswa o be o bea pele taba ya go bu\u0161elet\u0161a se riti le tlhompho ya baetapele ba set\u0161o le go netefat\u0161a gore melao ye e laolago merero ya set\u0161o le meetlo e tsamaelana le Molaotheo wa naga.\nSethego sa boeteledipele bja set\u0161o se t\u0161wela pele go raloka karolo ye bohlokwa maphelong a dimilione t\u0161a batho nageng ya rena, kudu kudu magaeng. Baeteledipele ba set\u0161o ba thekga le go tli\u0161a t\u0161welopele ditikologong t\u0161a bona.\nMalobanyana ke bile le monyetla wa go t\u0161ea karolo go dingangi\u0161ano nakong ya ge go bulwa Palamente ya Baeteledipele ba Set\u0161o moo go bego go boledi\u0161anwa ka ditaba t\u0161a bohlokwa t\u0161eo naga e lebanego le t\u0161ona gonabjale.\nSeo se bego se thabi\u0161a le go feta ngangi\u0161anong yeo e be e le go bona gore le bae teledipele ba set\u0161o ba tshwe nyegile kudu ka maemo a boima a ikonomi ya rena e bile ba bont\u0161ha phi\u0161agalelo ya go kgatha tema go rarolla bont\u0161i bja mathata le bohloki mafelong ao ba a bu\u0161ago.\nKgale ke bolela gore go tsoga ga ikonomi ya rena gare ga hlobaboroko ya kokwanahloko ya kho rona e swanet\u0161e go ba ma gato a ka moka ga rena re a kopanet\u0161ego le gore a gona motho yo a swanwet\u0161ego go tlogelwa morago.\nKatlego ya go diragat\u0161a Leano la Peakanyoleswa le Tso\u0161olo\u0161o ya Ikonomi (ERRP) ga se ya swanelwa go ba mo\u0161omo wo o dirwago fela ke mmu\u0161o, borakgwebo le ba\u0161omi, eup\u0161a ke mo\u0161omo wo o swanet\u0161ego go phethwa gape le ke baeteledipele ba set\u0161o le mekgahlo ye mengwe ya set\u0161haba.\nMaikutlo ao a hlagelet\u0161ego gant\u0161i a go fedi\u0161a go llela mmu\u0161ong a bont\u0161ha gore bae teledipele ba set\u0161o ga ba rate go dula ba phuthile matsogo gomme ba thabela taba ya dimphiwafela t\u0161a mmu\u0161o goba gona gore dit\u0161haba t\u0161a bona di dule di kgopela thu\u0161o ye nngwe le ye nngwe ya dit\u0161helete mmu\u0161ong.\nBa nyaka go fiwa thekgo yeo ba e hlokago, ba fiwe tlhahlo le seemo seo se tla ba kgont\u0161hago go dumelela set\u0161haba sa magaeng go ike mela.\nBa nyaka go fedi\u0161a pha rologanyo yeo e lego gona magareng ga metsemagae le metsesetoropo ge go etla ta beng ya go hwet\u0161a ditirelo t\u0161a mmu\u0161o le dithu\u0161o makaleng a poraebete.\nSeo ba nyakago go bona se diragala ke go bona tikologo ya magaeng e kgatha tema ditiragalong t\u0161a ikonomi, diintastering le go t\u0161welet\u0161a menyetla ya me\u0161omo. Se se diragat\u0161a mo\u0161omo wa Mo kgwa wa Tlhabollo ya Dilete (DDM), wo o thakgot\u0161wego ka 2019.\nBaeteledipele ba set\u0161o ba maemong a botse go kgonthi\u0161i\u0161a gore merero ye ya tlhabollo ya dilete e diragat\u0161wa botse le go thu\u0161a dit\u0161haba mo dinyakweng t\u0161a bona t\u0161a metse ya magaeng.\nBjale ka ge morero wa DDM o thekga mananeo a tlhabollo ya metseselegae ao a kga thago tema dinyakweng t\u0161a badudi, bokgoning bja bona le mo menyetleng yeo e lego gona dikarolong t\u0161e it\u0161ego, baeteledipele ba set\u0161o le bona ba itiret\u0161e merero ya bona yeo e \u0161et\u0161ego e gatet\u0161e pele ya go hlabolla ikonomi ya mafelo ao ba bu\u0161ago.\nBa hlamile Leano le Legolo la Tlhohlelet\u0161o ya Dipeelet\u0161o Metseng ya Magae, leo le thakgot\u0161wego kgweding ya go feta gola Leboa Bodikela.\nGo thabi\u0161a kudu gore bae teledipele ba set\u0161o ba kopane go thekga leano le e bile ba nyaka go thu\u0161ana le mebu\u0161o metseng ya bona go netefat\u0161a gore leano le le a atlega.\nNakong ya ngangi\u0161ano Ntlokgolong ya Boset\u0161haba ya Baeteledipele ba Set\u0161o go akant\u0161we gore dintlha t\u0161e dikgolo t\u0161eo di tla di rago gore Leano le Legolo la Tlhohlelet\u0161o ya Dipeelet\u0161o mo Metseng ya Magae le atlege ke go hlohlelet\u0161a gore mafapha a set\u0161o a hlahlwe, a tii\u0161we maatla le go thwalelwa ba\u0161omi ba go ba le bokgoni.\nBont\u0161i bja bat\u0161ea karolo ba hlalo\u0161it\u0161e maano a bona a ikonomi ao a \u0161et\u0161ego a gatet\u0161e pele ka dithulaganyo. Ona ke a diporojeke t\u0161a temo go ya go a dinyakwa t\u0161a dimela le diphoofolo le a methopo yeo e mp\u0161hafadit\u0161wego ya mohlagase.\nSeo se bego se le molaleng ke gore baeteledipele ba set\u0161o ba kwe\u0161i\u0161a gore dikgwebo t\u0161a magaeng di swanet\u0161e di \u0161ome gabotse le go re di kgathe tema ikonoming ya naga ya rena, di swanelwa go \u0161oma ka tsela ya seprofe\u0161enale, go sa lebelelwe gore ke t\u0161e di nnyane, t\u0161a magareng, t\u0161e di godilego goba t\u0161a mat\u0161ema.\nBaeteledipele ba set\u0161o bao ba bolet\u0161ego ba bont\u0161hit\u0161e diponelopele t\u0161a bona t\u0161a go \u2018tli\u0161a t\u0161welopele\u2019, bao ba ipo nago e se fela bahlokomedi ba bohwa gomme ba ipona gape e le baotledi ba t\u0161welopele le kgodi\u0161o ya ikonomi. Ba hlagi\u0161it\u0161e diporojeke t\u0161e mmalwa le menyetla ya ikonomi yeo e tlilego go tli\u0161a me\u0161omo le go fetola bophelo bja magaeng.\nBaeteledipele ba set\u0161o ba ikemi\u0161edit\u0161e go kgatha tema mananeong a peakanyo leswa ya naga. Go tloga ka ngwaga wa 2018, baetele dipele ba set\u0161o ba fane ka dihekethara t\u0161e 1 500 000 gore di \u0161omi\u0161et\u0161we mananeo a go tli\u0161a tlhabollogo, mme re  tshepa gore nakong yeo e tlago a tla fana ka naga ye nngwe.\nGo t\u0161welet\u0161a leano la go tia le go swarelela morerong wo, re kwane gore re tla swara Kopano ya Mopresitente ya Ditaba t\u0161a Dinaga ngwaga wo o tlago. Kopanong ye go tla boledi\u0161anwa ka ditaba t\u0161a go bu\u0161et\u0161wa dinaga le seabe seo se tla bago gona ka lebaka la ditaba t\u0161e ge go etla mo dina geng t\u0161a set\u0161haba, t\u0161eo bont\u0161i bja t\u0161ona bo hwet\u0161wago tiko logong ya magaeng.\nSegalo sa ngangi\u0161anong ya Ntlokgolo se bont\u0161hit\u0161e gore go tso\u0161olo\u0161a ikonomi ke selo sa bohlokwa kudu.\nKa seatleng se sengwe, se e be e le se\u0161upo sa gore baetele dipele ba set\u0161o ba thabela go ba karolo ya tso\u0161olo\u0161o ya iko nomi ka go \u0161omi\u0161a mahlale le maano a bona.\nSa bohlokwa kudu ke gore seo baeteledipele ba set\u0161o ba se dirago gona bjale se tla ba mohola set\u0161habeng sa bona le melokong ye e tlago.\nGe re \u0161oma mmogo bjalo ka naga go aga leswa ikonomi ya naga ya rena, re tla t\u0161welapele go thekgwa ke setheo sa baeteledipele ba set\u0161o, seo e lego karolo ya bohlokwa maphelong a rena nakong ye e fetilego, maphelo a rena a lehono le a nako yeo e tlago. \n\n", "edition": "2021-04-ed1", "language_code": "nso"}
{"title": "Badumedi ba kgatha tema ya bohlokwa ntweng ya go lwant\u0161hana le COVID-19\n", "author": "Vukuzenzele Unnamed\n", "text": "Maloko a bodumedi bja ba-Juda malobanyana ebe ba keteka Pesach, Bakreste bona ebe ba keteka Ea ster gomme Mamoseleme kgaufsinyane batla kete ka kgwedi ye kgethwa ya Ramadan.\nBjale set\u0161e e le ngwaga wa bobedi mekete ye e ke tekwa ka gare ga leuba le le nyami\u0161ang lefase ka bophara leo le ilego la hlola tahlegelo ya maphelo a batho ao a fe tago dimilione t\u0161e 2.5 lefase ka bophara.\nMekgatlo ya Tumelo e kga thile tema ya bohlokwa kudu ntweng ya go lwant\u0161hana le bolwet\u0161i bjo, e sego feela go fana ka khomot\u0161o ya moya le tlhahlo, eup\u0161a le go lebelelana le t\u0161e dingwe t\u0161e bohlokwa go ditlamorago t\u0161a leuba go batho bao ba hlokago thu\u0161o, go akaret\u0161a go fana ka dijo, bodulo le ditirelo t\u0161e dingwe t\u0161a go thu\u0161a batho.\nTumelo e kgatha tema ye bohlokwa maphelong a dimilione t\u0161a maAfrika Borwa, gomme phuthego ya borapedi e bopa karolo e bohlokwa go mediro ya bodumedi bja bona.\nGo kgona go kopana go di tirelo t\u0161a bodumedi go amo gelegile bakeng sa go ikhut\u0161a go t\u0161wa nakong ya mathata a makgolo go batho, malapa le dit\u0161haba.Go a kwe\u0161i\u0161ega gore ka morago ga sebaka seo se fetago ngwaga dikopano t\u0161a bodumedi di le ka tlase ga dikilet\u0161o badumedi ba na le kgahlego ya go boela go bophelo bjo bo tlwaelegilego.\nKa go lemoga bohlokwa bja phuthego ya borapedi go maphelo a batho ba rena, mmu\u0161o o boledi\u0161ana le set\u0161haba sa bodumedi.\nBaetapele ba set\u0161haba sa bodumedi ba kwe\u0161i\u0161a le go lemoga kotsi e kgolo kudu ya lephoto le lefsa la diphethet\u0161o t\u0161a COVID-19 . Go tlogela mola leuba la bolwet\u0161i le thomago, mekgatlo ya bo dumedi e t\u0161ere megato e nepeget\u0161ego go fedi\u0161a go phatlalala ga bolwet\u0161i ma gareng ga barapedi.\nNtlha ye nngwe ye bohlokwa ke gore nakong ya go tsebi\u0161a dikilet\u0161o t\u0161e di fapafapenego, mekgatlo ya bodumedi e lahleget\u0161we ke dit\u0161helete t\u0161e dint\u0161i t\u0161eo di ka dirago gore dikereke di tswalele saruri. Re le mmu\u0161o re sa eme ka la gore re \u0161oma le set\u0161haba sa tumelo go hwet\u0161a ditharollo t\u0161e di ka \u0161omago.\nLe ge go le bjalo, ma phelo le polokego ya batho di swanet\u0161e go ba dilo t\u0161e bohlokwa kudu.\nNakong ya ge re be re sa tsebe gore go diragala eng ka leuba le, set\u0161haba sa bodu medi se bont\u0161hit\u0161e bokgoni ka go ithomela dikgato t\u0161a go tsena dikereke.\nKereke e be e tsenwa ka go swarwa ka inthaneteng gomme barapedi ebe ba kgothalet\u0161wa go rapela ka malapeng a bona, go e na le go ya ditirelong t\u0161a phu thego. Se se ile sa thu\u0161a kudu maiteko a set\u0161haba go laola phatlalat\u0161o ya bolwet\u0161i.\nBaetapele ba bodumedi ba ralokile karolo ye bohlokwa go kgothalet\u0161a set\u0161haba go latelela melawana ya dite kanyo t\u0161a maphelo ge ba le ditirelo t\u0161a set\u0161o bjalo ka dipoloko.Go bile fela bjalo le ka batho ba naga ya rena ba laedit\u0161ego boitlamo bja go latela mela wana ya bophelo bja set\u0161haba le go dulela kgojana le batho.\nE bile ba tseba gabotse gore ba swanet\u0161e go t\u0161wela pele ba \u0161iroga dikopano t\u0161e go tlet\u0161ego.\nBjale re phela mo nakong yeo re swanet\u0161ego go ihlo komela kudu. Leuba la Coronavirus ga se la fedi\u0161wa ka nageng ya rena goba lefaseng ka bophara. Kgonagalo ya go ba le lephoto la boraro ke ya kgonthe ebile e tla dula e le gona.\nSeo re ithutilego sona dina geng t\u0161a bodit\u0161habat\u0161haba ke gore ga ra swanela go leka Modimo. Dinaga t\u0161e dint\u0161i di ile t\u0161a fokot\u0161a dikilet\u0161o t\u0161a t\u0161ona t\u0161a go laola bolwet\u0161i bjo, gomme t\u0161a hwet\u0161a di swanela ke go bu\u0161et\u0161a ma gato a bogale go feta a pele.\nDikopano t\u0161e di nago le ba tho ba bant\u0161i, e ka ba t\u0161a badu medi goba t\u0161e dingwe, di nale kotsi ya go phatlalat\u0161a twat\u0161i, go sa \u0161et\u0161we gore o diri\u0161it\u0161e ditekanyo t\u0161a go dulela kgojana le batho le go hlapa diatla ka sebolaiditwat\u0161i.\nDimilione t\u0161a maAfrika Borwa kgale ba keteka di tumelo t\u0161a bona. Nageng ya rona yeo e \u0161irelet\u0161ago tokelo ya tshwanelo ya bodumedi, maatla ka moka a swanet\u0161e a dirwe go thekga batho ba rena go diri\u0161a ditokelo t\u0161e.\nGomme ge ba diri\u0161a dito kelo t\u0161e, re swanet\u0161e go dira bonnete bja gore ga re tsenye ditshwanelo goba maphelo a ba bangwe kotsingYe ke ntlha yeo baetapele ba badumedi bao ke kopanego le bona ba dumelanago le nna ka yona ka botlalo. Ba kwe\u0161i\u0161a maikarabelo ao a rwelego ke bodumedi \u2013 ao a rwelego ke maAfrika Borwa ka moka a go obamela megato ye e sa \u0161omago ye e beilwego go \u0161irelet\u0161a maphelo batho le go boloko maphelo.\nSebaka sa go feta ngwaga, re \u0161omile mmogo bjalo ka set\u0161haba go laola leuba le. Bjalo ka ge re \u0161oma go lwant\u0161hana le lona, re hloka go tii\u0161a boikemi\u0161et\u0161o bja rena go dira dilo ka tsela ya boika rabelo le go itlhokomela.\nKa go dira seo, re tlabe re diragat\u0161a melaet\u0161a ya le fase ya go ba le tshepo, go pholo\u0161o, go lokologa le go swaragana e lego melaet\u0161a yeo go tla rerwago ka yona mat\u0161at\u0161ing le dibekeng t\u0161e di tlago Dikerekeng, Disanako keng, Dintlong t\u0161a Borapedi t\u0161a Mamoseleme le magaeng a rena ka nageng. \n\n", "edition": "2021-04-ed2", "language_code": "nso"}
{"title": "Leano la kgwebo ya dikgogo le kgola balemi ba naga\n", "author": "Vukuzenzele unnamed\n", "text": "Ge Beverly Mhla bane a t\u0161ea leeto la go ya lebenke leng go yo reka mae, obe a sa tsebe gore nako yeo a boelago gae kgopolo e tla be e t\u0161welet\u0161e ya kgwebo ya gagwe ye e atlegilego.\n\u201cKa let\u0161at\u0161i le lengwe ke ile ka ya lebenkeleng go yo reka mae gomme ka hwet\u0161a mae a eja t\u0161helete ye nt\u0161i kudu gomme ka t\u0161ea sephetho sa go reka dikgogo t\u0161e 10 t\u0161a go bea mae gore re kgone go ikhwelet\u0161a mae ka lapeng,\u201d a realo.\nKgogo e bea lee ka morago ga diiri t\u0161e dingwe le t\u0161e dingwe t\u0161e 26, e lego seo se bego se bont\u0161ha gore Mhla bane a ka hwet\u0161a tekano ya mae a seswai goba senyane ka let\u0161at\u0161i.\nMorago ga dikgwedi t\u0161e pedi, o ile a thoma go reki\u0161et\u0161a baagi\u0161ane mae a.\nSe se ile sa mo dira gore a feto\u0161e karat\u0161he ya gagwe go ba ngwako wa dikgogo. Ka nako yeo gape o be a na le t\u0161hengwana ya merogo ka serapaneng.\nMhlabane, yoo a ilego a \u0161oma bjalo ka moet\u0161ineare, o be a na le toro ya go tlo gela mo\u0161omo go yo ithomela  kgwebo ya gagwe ya go reki\u0161a le go renti\u0161a madulo.\nKa 2014, nakwana morago ga go ikhwelet\u0161a dikgogo, o ile a reka diheketara t\u0161e pedi t\u0161a naga kua Benoni, go la Gauteng, ka maikemi\u0161et\u0161o a go aga madulo.\nLe ga go le bjalo, leano la gagwe le ile la folot\u0161a ka gore naga yeo masepala o be o e beet\u0161e go tla go lengwa.\nO ile a t\u0161ea sephetho sa go katolo\u0161a kgwebo ya gagwe ye nnyane ya bolemi.\nTshepedi\u0161o ye teleleLega go le bjalo, tlhaelelo ya ditlabela t\u0161a motheo t\u0161e bjalo ka legora, ditanka t\u0161a meetse le motlagase e bolela gore o thomile fela go \u0161omi\u0161a naga ye ka 2016.\nMosadi yo wa mengwaga ye 49 o gopola ka moo a bego a \u0161omi\u0161a tshepedi\u0161o ya nyaki\u0161i\u0161o ya Google go dira dinyaki\u0161i\u0161o ka ga bolemi.\nGo gata ga gagwe ga nnyane ga nnyane go mo t\u0161wet\u0161e mohola gomme lehono ke mong wa polasa yeo a ikgant\u0161hago ka yona ya Zapa Farm, kgwebo ya t\u0161a temo yeo e atlegilego.\nO t\u0161wet\u0161e pele a \u0161omi\u0161a dihekerata t\u0161a gagwe t\u0161e pedi t\u0161a naga go oket\u0161a bot\u0161welet\u0161i bja gagwe bja mae le go lema sepenat\u0161he, kale, pherephere ye tala le di ditamati, t\u0161eo a bego a di reki\u0161et\u0161a badudi ba tiko logo, gore a kgone go lokela dithanele t\u0161e pedi gape t\u0161a merogo, a hlagolele diheke tara t\u0161a go ka ba bogolo bja heketara le seripa le go aga mengwako ya go beela mae ya go swara mae a 5 000 le a 2 000.\nPolasa ye e reki\u0161et\u0161a dit\u0161welet\u0161wa t\u0161a yona mafelo a bojelo a mane a Wimpy, Pick n Pay, lefelo la marobalo la Holiday Inn le mabenkejana a tikologo, gare ga a mangwe.\n\u201cLe ga go le bjalo, re na le tlhaelelo ya dit\u0161welet\u0161wa bjalo ka ge re na le mafelo a mant\u0161i ao re a reki\u0161et\u0161ago go feta dit\u0161welet\u0161wa t\u0161eo re kgonago go di t\u0161welet\u0161a gomme ka lona lebaka leo, re reka mae a mangwe go bat\u0161welet\u0161i ba bangwe ba tikologo. Re na le tlhahlobo ya tutuet\u0161o ya tikologo yeo e amoget\u0161wego ya go beela mae a 120 000 gomme ka go realo re hloka ditlabela t\u0161a go katolo\u0161a,\u201d o realo.\nLeano la Maleba la Kgwebo ya DikgogoMhlabane gore e be molemi yo a atlegileng o hwedit\u0161e thu\u0161o. Ke yo mongwe wa balemi bao ba t\u0161welet\u0161ego ka magetla ba holega go t\u0161wa go Leano la Maleba la Kgwebo ya Dikgogo, leo le dirilwego ke mmu\u0161o le bat\u0161eakaloro ba intaseteri, go balwa le bat\u0161welet\u0161i ba dikgogo le mae, balemi, basegi ba nama ya kgogo le mae, bao ba ro melang dinageng t\u0161a ka ntle le bao ba romelang ka mono le mekgatlho ya ba\u0161omi.\nMorago ga gore le sae nelwe ka 2019, leano le le ikemi\u0161edit\u0161e go hlola me\u0161omo ka gare ga inta seteri ka go diri\u0161a bont\u0161i bja ditekanyo t\u0161eo di tlago go tsebagat\u0161wa mengwageng ye malwa yeo e tlago.\nLeano le le dirile gore Mokgatlo wa Dikgwebo t\u0161a Dikgogo le Mae wa Afrika Borwa (ASAP) o lefele lae -sense ya Mhlabane ya go \u0161omi\u0161a meetse le go mo abela tlhahlo bot\u0161welet\u0161ing bja mae.\nThekgo go balemiMolaodikakaret\u0161o wa SAPA, Izaak Breitenbach o re inta seteri e beeledit\u0161e dimilione go thekga balemi ba batho baso le go godi\u0161a bot\u0161welet\u0161i bja nama ya kgogo le mae ka 5%. Ka dikgwedi t\u0161e 12 fela, dikonteraka t\u0161e 13 t\u0161a balemi ba bathobaso bao ba sa golago di ile t\u0161a hlongwa gomme gwa hlolega me\u0161ome ye 960.\n\u201cIntaseteri e beeledit\u0161e R780 milione go hlola me baraka ya dikonteraka t\u0161e 50 t\u0161a bathobaso bao ba golago le go dira gore bao ba rome lago nama ya kgogo ka ntle ga naga ba hlole me\u0161omo nageng. Intaseteri e dirile gape le go lefelela balemi ba 19 ba bathobaso dithuto t\u0161a kgwebo bao ba lego lena neong la Kgoro ya Temo, Peakanyoleswa ya Naga le Tlhabollo ya Dinagamagae,\u201d a realo.\nBalemi ba 40 ba go ikema le bona ba filwe maele le tlhahlo ya go amana le tshepet\u0161o ya dikgwebo t\u0161a bot\u0161welet\u0161i bja nama ya kgogo le mae.\n\u201cIntaseteri gape e na le lenaneo la balemi ba ba ingwadi\u0161it\u0161ego ba dikgwe bopotlana, dikgwebo t\u0161a magareng, le dikgwebo t\u0161e kgolo (di-SMME) t\u0161e 670 bao re ba thu\u0161ago ka tshedimo\u0161o ya maleba,\u201d a realo.\nGo tlalelet\u0161a moo, SAPA e na le puku ya go ruta balemi ka bot\u0161welet\u0161i bja nama ya kgogo le mae le go ngwala maano a bona kgwebo.\nBat\u0161welet\u0161i ba kgogo ba itlamile go beelet\u0161a  R1.5 bilione ditlabakelong t\u0161a bona ka no\u0161i t\u0161a dit\u0161welet\u0161wa mengwageng ye mene yeo e tlago, t\u0161eo di tlago go hlola koket\u0161o ya me\u0161omo ye 4 000.\nIntaseteri e tla beelet\u0161a gape R1.7 billione yeo e tla \u0161omi\u0161wago go thomi\u0161a dikonteraka t\u0161a kgwebo t\u0161e 50 t\u0161a balemi. Peelet\u0161o ye e tla thekgwa ke intaseteri le dikhamphani t\u0161a mmu\u0161o t\u0161a go fapafapana. \n\nMothopo:  SAnews.gov.zaGo hwet\u0161a tshedimo\u0161o ka botlalo,  lelet\u0161a SAPA go  011 795 9920 .\n Beverly Mhlabane ke mong wa polasa ya Zapa Farm yo a ikgant\u0161hang.\n", "edition": "2021-04-ed2", "language_code": "nso"}
{"title": "Boemakepe bja Durban bo hlola dibaka t\u0161e dint\u0161hi t\u0161a  go thiba let\u0161at\u0161i ka Afrika Borwa\n", "author": "vukuzenzele unnamed\n", "text": "Ka morago ga go bolela le bolaodibogolo bja Transnet, ke sepet\u0161e le boemakepe ka seketswana sa teko, seo gant\u0161i se \u0161omi\u0161wago go hlahla dikepe t\u0161e dikgolo mo tseleng ya ma tseno go ya go boemong.\nGo bona mo\u0161omo wa boema kepe o le ka meetseng, motho o gopot\u0161wa bogolo bja mo\u0161omo wo le ka fao o raraganego ka gona.\nGe boemakepe bo sa \u0161ome gabotse, ekonomi ka moka e a amega, go tloga go barekantle le bai\u0161antle go ya go bareki.\nKa go le lengwe, ge boemake pe bo \u0161oma gabotse bo ka dira gore ekonomi e gole gomme bja dira gore naga ya rena e be sebaka sa selete le kontinente.\nGe ke etet\u0161e Durban ka Diphalane 2019, borakgwebo ba bant\u0161i ba gae le ba\u0161omi\u0161i ba boemakepe ba t\u0161weledit\u0161e matshwenyego go nna ka ga go \u0161oma ga Boemakepe bja Durban.\nDikhamphani t\u0161a dikepe, kudu, di t\u0161weledit\u0161e matshwe nyego ka ga pitlagano ya dilori le dinako t\u0161a go leta, go ditelega ga go fihla ga dikepe le dinako t\u0161a boemakepe, tlhokomelo ya go fokola ya didiri\u0161wa le ka kakaret\u0161o t\u0161welet\u0161o ya fase ka boemakepeng.\nGe ke be ke etet\u0161e boemakepe bjo kgauswanyane ke be ke eya go lekola ge e le gore maikgafo ao a dirilwego go matshwe nyego a a phethagadit\u0161we.\nKa nnete go bile le t\u0161welopele ye kgolo mo ngwageng wa go feta ka go feto\u0161a go \u0161oma ga boemakepe, le ge go na le khuet\u0161o ya COVID-19 .\nMaitapi\u0161o a a \u0161et\u0161e a bont\u0161ha dipoelo go tlhokomelo ye e kaonafet\u0161ego ya didiri\u0161wa,  pitlagano yeo e fokot\u0161egilego, dinako t\u0161a go dira dilo t\u0161a lebe lo le t\u0161homi\u0161o ye e oket\u0161egilego ya diporo go na le dinamela t\u0161a tseleng.\nLe ge se e le t\u0161welopele ye bohlokwa, go sa na le mo\u0161omo wo mont\u0161i woo o swanet\u0161wego go dirwa go bea Durban mae mong a go ba boemakepe bja maemo a godimo le bjalo ka boemakepe bja hapo ya He misfere ya Borwa.\nMo mengwageng ya kgau swanyane, boemakepe bo tlogile maemong a bjona a go ba bja mathomo ka Afrika go ba bja boraro, ka morago ga  Tangier ka Morocco le Boema kepe bja Said ka Egepeta.\nDinako t\u0161a go fihla ga dilori e kaonafet\u0161e kudu. Gape, go tshepagala ga go \u0161ogana le morwalo go kaonafet\u0161e go ya go 80% gomme go lebile  go 95% go fihlelela maemo a bodit\u0161habat\u0161haba. Dinako t\u0161a go leta ga dikepe di fokot\u0161egile go magato a go makat\u0161a.\nDipalopalo t\u0161e di ka bo nala e le t\u0161a botsebi le go se kwe\u0161i\u0161agale, eup\u0161a di na le khuet\u0161o ya thwii mo kgolong ya ekonomi le go ditefo t\u0161eo re di lefago bjalo ka bareki.\nRe dirile gore go kaonafat\u0161a go \u0161oma gabotse ga maemake pe a rena e be selo se bohlokwa sa Operation Vulindlela go mme re nepi\u0161it\u0161e go ageng lefsa Transnet, yeo e lego ye nngwe ya dikgwebo t\u0161a mmu\u0161o t\u0161e bohlokwa.\nBa taolo ye mpsha ya  Transnet le dikarolo t\u0161a yona t\u0161a go \u0161oma ba nepi\u0161a ka maikemi\u0161et\u0161o a go feto\u0161a go \u0161oma ga boemakepe.\nBa taolo ba na le maano a go hlohlelet\u0161a gape a go kgahli\u0161a a go atolo\u0161a mafelo ka moka a mahlano a boemakepe.\nWona a akaret\u0161a go katolo\u0161a tsela ya Maydown Wharf go dumelela dikepe t\u0161a sebjale bjale t\u0161e dikgolo go tsena ka boemakepeng, go tswalela Pier 1 le Pier 2 go hlola bokgoni bja tlalelet\u0161o bja dit\u0161helo le kaonafat\u0161o ya lefelo la set\u0161helo le lefsa ka Point Precinct.\nKa moka, katolo\u0161o ya infrastrakt\u0161ha mo boemake peng bjo e tla nyaka dipeelet\u0161o t\u0161e dimpsha t\u0161a go dira  R100 bilione mo mengwageng ye mesome le ya go feta ye e tlago.\nSe se tla feto\u0161a boemakepe go felelela, ya katolo\u0161a bokgo ni bja bjona bja go \u0161ogana le set\u0161helo go tloga go diyuniti t\u0161e  2.9 milione go ya go diyuniti t\u0161e  11 milione.\nMaano a a go hlohlelet\u0161a a tla nyaka gore lekala la praebete le kgathe tema ya go bonala le ya dipeelet\u0161o.\nTransnet, go akaret\u0161a Boema kepe bja Durban, ke thoto ye bohlokwa ya set\u0161haba yeo e lego ya batho ba Afrika Borwa.\nDitiri\u0161ano le lekala la prae bete di bohlokwa go tli\u0161a peelet\u0161o ye mpsha, theknolot\u0161i le bokgoni go tshepedi\u0161o ya boemakepe le go mpshafat\u0161a didiri\u0161wa le infrastrakt\u0161ha.\nTransnet e beakanya, mohla la, go kwalakwat\u0161a kgwebo moragonyana ngwaga wo go aga le go sepet\u0161a Lefelo la Boemakepe le lefsa. Se se tla tli\u0161a peelet\u0161o ya praebete le go kaonafat\u0161a bokgoni bja go \u0161ogana le set\u0161helo.\nKa tshepet\u0161o ya rena re kaonafat\u0161a ka go latelana bokgoni bja maemakepe a rena le diporo gomme ba utolla peelet\u0161o ye kgolo ka infrastrakt\u0161ha. Se se ka se fokot\u0161e fela ditshenyagelo le go kaonafat\u0161a bokgoni bja maemakepe a rena, eup\u0161a se tla hlola me\u0161omo ye mefsa mo tshepet\u0161ong.\nKa bobedi dikaonafat\u0161o t\u0161a tshepedi\u0161o le pheto\u0161o ya sebo pego, Boemakepe bja Durban bo tla boela maemong a bjona a go ba boemakepe bja go \u0161oma gabotse go feta ka moka mo Afrika.\nBjalo ka ge e le karolo ya Leano la rena la Kagolefsa le Mpshafat\u0161o ya Ekonomi, re tla t\u0161wela pele go \u0161oma ka maatla go oket\u0161a dipeelet\u0161o mo infrastrakt\u0161heng le go feto\u0161a intasteri ya rena ya manane.\nGe leeto la ka Durban le tloget\u0161e selo se tee mona ganong wa ka, ke ka moo maAfrika Borwa ba kgonago go atlega diprot\u0161ekeng t\u0161e bohlokwa kudu le t\u0161e dikgolo.\nMaikemi\u0161et\u0161o a rena a swanet\u0161e go sepelelana le bo golo bja ditlhohlo t\u0161e re nago le t\u0161ona.\nKa t\u0161welopele yeo re e di rago mo Boemakepeng bja Durban, ka mabokgoni ao a matlafadit\u0161wego le mabokgoni ao re nago le wona ka go Trans net, bjale re tseleng ya maleba.\nGomme re sepela ka lebelo go fihla moo re yago gona. \n\n", "edition": "2021-05-ed1", "language_code": "nso"}
{"title": "Re leboga baoki ba rena\n", "author": "Allison Cooper\n", "text": "Let\u0161at\u0161i la Bodit\u0161habat\u0161haba la Baoki, e lego 12 Mopitlo, ke sebaka sa go keteka baoki go ditirelo t\u0161eo ba di fago batho.\nMooki wa profe\u0161ene Luyanda Ganuganu wa dingwaga t\u0161e  25, go t\u0161wa Bookelong bja Groote Schuur ka Kapa Bo dikela, o re let\u0161at\u0161i leo ke gape sebaka sa baoki go t\u0161wela pele go bont\u0161ha bokgoni bja pro fe\u0161ene ya bona.\n\u201cKe sebaka sa gore baoki ba lemogwe, eup\u0161a re swanet\u0161e go t\u0161wela pele go fa batho tlho komelo ya boleng, kudu na kong ya leuba,\u201d a realo.\nGanuganu o be a le pele na kong ya lephotho la mathomo le la bobedi la leuba, a \u0161oma ka phapo\u0161ing ya bookelo ya batho ba go lwala kudu ka lebaka la COVID-19.  \u201cKarolo ye kaone go feta ka moka ke maitemogelo ao ke a hwedit\u0161ego ge ke \u0161oma le  balwet\u0161i, eup\u0161a selo se se mpe go feta ka moka ke mahu ka moka ao a bilego gona ka phapo\u0161ing ye. Seo se be se kwe\u0161a bohloko kudu .\u201dGanuganu, yo a nago le me ngwaga ya go feta ye mebedi e le mooki, o kgethile mo\u0161omo wo ka gore o rata go \u0161oma le batho.\n\u201cKe golet\u0161e motsesegaeng ka Kapa Bohlabela gomme ke bone ka moo batho ba swarago bo thata ka lebaka la go hlo ka dikliniki t\u0161eo di nago le tlhokomelo ya baoki. Se se godi\u0161it\u0161e lerato la ka la go nya ka go dira phapano,\u201d a realo.\nNakong ya leuba Ganuganu o ile a swanela ke go ithuta go \u0161oma ka fase ga kgatelelo.\n\u201cGo be go swanelwa go t\u0161e wa diphetho ka bjako gomme o swanela ke go t\u0161ea diphetho t\u0161e dibotse ka lebelo. Ke ithu tile gape go bolela le balwet\u0161i,\u201d a tlalelet\u0161a.\nGanuganu o hwedit\u0161e go le bothata go ya mo\u0161omong na kong ya lephoto la bobedi. Le ge a be a nyaka go thu\u0161a ba bangwe, o be a t\u0161hogela gape lapa la gagwe.\n\u201cKe nyet\u0161e ka Manthole 2020 gomme mosadi wa ka o mme leng. Ke bone baimana ba bant\u0161i ba hlokofala ka phapo\u0161ing ya COVID-19 . Ke ile ka swanela ke go hlokomela kudu ka gore ke be ke sa nyake go bea mosadi wa ka kotsing,\u201d a realo.\nGanuganu o leboga balaodi ba gagwe gammogo le ba\u0161omi mmogo ka yena.\n\u201cKe nyaka go ba leboga ka thekgo ya bona le go mpha se baka sa go gola bjalo ka mooki.\nKe maitemogelo a mabotse go \u0161oma le badiri\u0161ani bao ba the kgago ba\u0161omi ba bannyane.\u201dMolaet\u0161a wa gagwe set\u0161ha beng ke gore ba thu\u0161e baoki ka go ba le maikarabelo.\n\u201cRe thu\u0161e go go thu\u0161a.\nMang le mang o tseba seo a  swanet\u0161ego go se dira na kong ya COVID-19 .\nO kgopelwa go t\u0161wela pele go latela ditlhahli ka moka le  melao,\u201d gwa realo Ganuganu.Mooki wa profe\u0161ene Luyanda Ganuganu o dut\u0161e a di etile pele go lwant\u0161heng COVID 19  mo Bookelong bja Groote Schuur.\n\n\n", "edition": "2021-05-ed1", "language_code": "nso"}
{"title": "Go kgoga mot\u0161oko kudu go ka go bakela malwet\u0161i\n", "author": "Kgaogelo Letsebe \n", "text": "Katlego Makhanda go t\u0161wa Moile tswane ka Leboa Bodikela o tseba gabotse  kudu gore go boima  bjang go tlogela go kgoga mot\u0161oko. Go fihla ge a tlogela go kgoga mot\u0161oko mengwaga ye mene ye e fetilego, Makhanda, wa mengwaga ye 28, o be a kgoga disekerete t\u0161e 30 ka let\u0161at\u0161i.\nO thomile go kgoga ge a be a na le mengwaga ye 18 ka lebaka la mogofe wa dithaka.\n\u201cKe be ke se na kgahlego ya go kgoga \u2013 go kgoga ga se gwa nkgoket\u0161a go fihla ge ke le ka go mphato wa marematlou fao sehlopha sa ba\u0161emane bao ke bego ke fela ke dula le bona ba thoma go ntshola gore nna ga se ka hlalefa ka ge ke sa kgoge.\u201d Makhanda o thomile ka go kgoga sekerete se tee goba t\u0161e pedi ka let\u0161at\u0161i, eup\u0161a se se ile sa oket\u0161ega ge nako e dut\u0161e e sepela.\u201cKa morago ga marema tlou, ke ile ka ya yunibesithi gomme ka ge moo e le ga mme ga a mpone, ke be ke nwa bjala kudu. Se se ile sa oket\u0161a kelo ya ka ya go kgoga.\u201d Ka 2017, Makhanda o ile a babja gomme o ile a romelwa sepetlele. O ile a phekolwa gore o na le bolwet\u0161i bja swikiri bja type 2  gomme mo dibekeng t\u0161e nt\u0161i o be a se na maatla go ka tsoga mpeteng.\n\u201cNgaka e be e tii\u0161it\u0161e ge e be e mpolella gore bolwet\u0161i bja ka bo ka se fole ge nka t\u0161wela pele go kgoga. Gomme se se ile sa ntii\u0161a matla a gore ke t\u0161ea sephetho sa go tlogela go kgoga sa ruri.\u201dNgaka Midah Maluleke go t\u0161wa ka Mpumalanga o bolela gore go kgoga go kotsi go ditho t\u0161e dint\u0161i t\u0161a mmele.\n\u201cMalwet\u0161i a go swana le kankere, bolwet\u0161i bja pelo, seterouku, bolwet\u0161i bja ma swafo, bolwet\u0161i bja swikiri le bolwet\u0161i bja mafahla bja go thibela khemo bjo bo sa folego bo ka bakwa ke go kgoga.\n\u201cDinyaki\u0161i\u0161o di laet\u0161a gore batho bao ba kgogago ba na le kgonagalo kudu ya 30% go fihla go 40% ya gore ba ka ba le bolwet\u0161i bja swikiri bja type 2 go feta bao ba sa kgogego.\nGo kgoga gape go dira gore go be boima go alafa bolwet\u0161i bjo,\u201d a realo.Dikelet\u0161o mabapi le go tlogela go kgogaMokgatlo wa Kankere wa  Afrika Borwa (CANSA) o fana ka dikelet\u0161o t\u0161e di late lago ge e le gore o leka go tlogela go kgoga:  T\u0161ea sephetho mabapi le let\u0161at\u0161ikgwedi leo o ka thomago go tlo gela go kgoga ka lona gomme o dire seo.\n  Lahla se sengwe le se sengwe seo se go gopot\u0161ago ka go kgoga. 0Se se akaret\u0161a mapaka na a disekerete, ditherei t\u0161a molora wa sekerete, dilaetara t\u0161a met\u0161oko.\n  Enwa meetse a mant\u0161i \u2013 a tla thu\u0161a go nt\u0161ha nikhotine mmeleng wa gago.\n  Tsebi\u0161a ba lapa la gago le bagwera gore o leka go tlogela go kgoga gore ba kgone go go thekga.\n  O ka itemogela go dikologa, go op\u0161a ke hlogo goba go gohlola ge o \u0161et\u0161e o tloget\u0161e go kgoga. Se se tlwaelegile gomme o tla ba kaone ka morago ga let\u0161at\u0161i goba a mabedi gomme se se tla tloga mo mat\u0161at\u0161ing a sa fetego a 14.\nMakhanda o bolela gore leeto la gagwe la go tlogela go kgoga ga se la ba bonolo, eup\u0161a o ikgafile go se kgoge mot\u0161oko.\n\u201cKliniki ya kgauswi le mo ke dulago le ba\u0161omi ba yona ba mphile thekgo le tshedimo\u0161o ka ga bohlokwa bja go phela bophelo bja go se kgoge mot\u0161oko. Matho mong, monkgo wa sekerete o be o nkgoket\u0161a, eup\u0161a mo lebakeng le ke o tlwaet\u0161e,\u201d a tlalelet\u0161a ka go realo. \n\n", "edition": "2021-05-ed2", "language_code": "nso"}
{"title": "Boga\u0161i bjo bo tiilego bo bohlokwa le go feta le peleng\n", "author": "vukuzenzele unnamed\n", "text": "Re t\u0161wa kgole go mat\u0161at\u0161i ao dit\u0161hupet\u0161o t\u0161eo di bego di dirwa ke badiragat\u0161i di bego di fetolwa ka dikilet\u0161o, fao go bega ditaba ka tsi nkelo ka baga\u0161i go bego go tsenya baga\u0161i kotsing ya go golegwa goba go tswalelwa ga dikgati\u0161o t\u0161a bona.\nMo nakong ye e sa t\u0161wago go feta, mokgatlo wa Babegi ba Ditaba bao ba Hlokago Mollwane o gati\u0161it\u0161e Se ngwalwa sa Dipalopalo sa Tokologo ya Boga\u0161i Lefaseng sa 2021, e lego seo se elago seemo sa bolokologi bja t\u0161a kga\u0161o go ralala le lefase ka bophara.\nKa kakaret\u0161o, go hwedit\u0161we gore go bile le go theogela fase ga phihlelelo ya set\u0161haba go tshedimo\u0161o le koket\u0161ego ya mapheko go kakaret\u0161o ya ditaba ka dinageng t\u0161e mmalwa.\nPego ye e bolet\u0161e gore boga\u0161i bja ditaba bo \u201cthibet\u0161we ka botlaloi goba bo \u0161iti\u0161wa kudu\u201d ka dinageng t\u0161e 73 gomme bo \u201cgatelet\u0161we\u201d ka go t\u0161e dingwe t\u0161e 59.\nSeo se hlobago boroko ke gore tokologo ya boga\u0161i e phuhlame ka fase ga seemo sa leuba la COVID-19 , fao e lego gore dikilet\u0161o t\u0161a mehutahuta t\u0161eo di hlomilwego di ilego t\u0161a bonala di \u0161omi\u0161wa go thibela ditiragalo t\u0161a boga\u0161i ka mafelong a mmalwa.\nKa mo go pego ya mora gorago, Afrika Borwa e bile maemong a bo 32 go dinaga t\u0161e 180. Pego ye e hlalo\u0161a seemo sa tokologo ya boga\u0161i ka Afrika Borwa bjalo ka bjo bo \u201ctii\u0161eledit\u0161wego gomme bo le kotsing\u201d.\nE hlalo\u0161a gore le ge Mo laotheo wa Afrika Borwa o \u0161irelet\u0161a tokologo ebile re na le setlwaedi seo se tiilego sa boga\u0161i bja dinyaki\u0161i\u0161o, mapheko a mmalwa a sa \u0161iti\u0161a baga\u0161i go dira me\u0161omo ya bona.\nSe se akaret\u0161a magato a semolao ao a t\u0161ewago kga hlanong le go t\u0161ea diswant\u0161ho Mafelong a Bohlokwa a Boset\u0161haba goba go bega ka ga merero ye e amanago le bohlodi bja t\u0161hirelet\u0161ego ya mmu\u0161o.\nPego e lemoga gape gore go bile le tlhatlogo ya dit\u0161ho\u0161et\u0161o t\u0161a baga\u0161i ba ditaba kudukudu ba basadi go kga\u0161o ya set\u0161haba ka 2020.\nT\u0161ho\u0161et\u0161o ya mohuta woo ga e amogelege le gatee, ebile e tloga e le kotsi kudu ge e lebi\u0161wa go baga\u0161i ba ditaba ba basadi gomme e fela e sepela mmogo le dit\u0161ho\u0161et\u0161o t\u0161a dikgaruru t\u0161a thobalano.\nYe ke taba ye e hlobago boroko kudu gomme e ka se dumelelwe.\nGo sa le bjalo, re ikgant\u0161ha kudu go tseba gore re na le boga\u0161i bja tokologo bjo bo tii lego bjo bo kgonago go bega ditaba ka ntle le let\u0161hogo goba go ratwa ke bao ba lego maemong a bolaodi, bjo bo kgonago go ga\u0161a ditaba t\u0161eo di gogilego \u0161edi t\u0161a nakong ya rena, le go fa set\u0161haba tshedimo\u0161o ye e nepaget\u0161ego, ya go se t\u0161eye lehlakore.\nKa nakong yeo re \u0161omago mmogo go aga ekonomi ya rena le set\u0161haba sa rena ka kgabagareng ya seemo sa le uba la coronavirus , boga\u0161i bjo bo tiilego bo sa le bohlokwa le go feta le peleng.\nBoga\u0161i bja ka Afrika Borwa bo ralokile tema ye bohlokwa go utolla t\u0161e nt\u0161i t\u0161eo re di tsebago mabapi le bogolo bja mannete bja go gogwa ga mmu\u0161o ka nko ka batho bao ba itirelago ba nno\u0161i, ba go ba le bomenet\u0161a gammogo le dikhamphani t\u0161a bona.\nBa kgonne go t\u0161wet\u0161a pele boga\u0161i bja bona bja ditaba le ge ba be ba t\u0161ho\u0161et\u0161wa, ba bot\u0161wa ditaba t\u0161a maaka le go hlaselwa.\nBomenet\u0161a ga se fela tlhohlo yeo re lebanego le yona bjalo ka naga. Maphelo a ka me hla a maAfrika Borwa a sa amilwe ke bohloki, tlhokego ya tekatekano le tlhokego ya tlhabollo, kabo ya ditirelo ye e fokolago le tlhokego ya phihlelelo go menyetla.\nGe e le gore boga\u0161i bo tla dula go phethagat\u0161a mai karabelo a bjona ka nnete go thekga temokrasi, baga\u0161i ba rena ba ditaba ba swanet\u0161e go t\u0161wela pele go bega ditaba t\u0161eo di gogilego \u0161edi ka ntle le let\u0161hogo le go ratwa.\nKakaret\u0161o ya bona ya ditaba ye e t\u0161welago pele e swanet\u0161e go akaret\u0161a di kgaruru t\u0161a bong, bosenyi ka dit\u0161habeng t\u0161a rena le bofokodi bja set\u0161habeng bja go swana le t\u0161homi\u0161obo\u0161aedi ya diokobat\u0161i.\nBoga\u0161i bja rena bo swanet\u0161e go fa ka tshedimo\u0161o ye e nepaget\u0161ego le yeo e sa t\u0161eego lehlakore, ka go kgont\u0161ha set\u0161haba go t\u0161ea diphetho se na le tshedimo\u0161o, gore se fihlelele dibaka le go kaonafat\u0161a maphelo a sona.\nBa swanet\u0161e go t\u0161wela pele go t\u0161welet\u0161a boga\u0161i bja ditaba bjo bo putlago ditaba t\u0161eo di gogilego \u0161edi le t\u0161eo di lego ka mathomong a dikuranta eup\u0161a le bjo bo tsenyago le tsogo go hlabolleng ga batho.\nBa swanet\u0161e go bega bobedi ditaba t\u0161e botse le t\u0161e di sego t\u0161a loka, kgatelopele ye re bilego le yona le dtlhohlo t\u0161e re lebanego le t\u0161ona.\nSeriti ke selo se bohlokwa go t\u0161wet\u0161a pele botshephegi magareng ga baga\u0161i ba ditaba le set\u0161haba.\nGe baga\u0161i ba ditaba ba dumela go \u0161omi\u0161wa goba gore dintlo t\u0161a bona t\u0161a boga\u0161i di \u0161omi\u0161wa go lwa dintwa t\u0161a dipolotiki goba go hwet\u0161a dintlha legatong la dikgahlego t\u0161a bona, seriti sa bona se theogela fase.\nGe baga\u0161i ba ditaba ba phatlalat\u0161a ditaba t\u0161eo di sego t\u0161a nepagala goba t\u0161eo ba tsebago gore ke maaka, set\u0161haba se lahlegelwa ke tshepo go bona.\nKe kgahlegong ye kaone ya bohle bao ba ratago naga ye le go duma gore e atlege gore boga\u0161i bo thekgwe, le gore bo se ke bja \u0161iti\u0161wa mo\u0161omong wa bjona.\nBjalo ka set\u0161haba, a re t\u0161weleng pele go \u0161oma mmo go go \u0161irelet\u0161a tokologo ya boga\u0161i bja ka nageng ya rena re na le maikemi\u0161et\u0161o. Bo hwedit\u0161we gaboima gomme ka ntle le bjona, re ka se holo fele gore re tla atlega.", "edition": "2021-05-ed2", "language_code": "nso"}
{"title": "\u0160irelet\u0161a bana kgahlanong le bomphenya\u0161ilo bja inthaneteng  \n", "author": "Kgaogelo Letsebe \n", "text": "Sehlogo le seabe se sebe seo bomphenya\u0161ilo bja inthaneteng bo nago le sona baneng di t\u0161weledit\u0161we pepeneneng dikgweding t\u0161a morago nyana.  Tiragalong ya moragonyana ya bomphenya\u0161ilo bja intha neteng, morutwana wa Kreiti ya 10 Lufuno Mavhunga go t\u0161wa Sekolong sa Sekontari sa Mbilwi Limpopo, o ipolaile morago ga gore a bethwe ke morutwana yo mongwe. Ma vhunga o ile a ipolaya ka go nwa dipilisi t\u0161e nt\u0161i go feta te kanyo, morago ga gore bitio ya gagwe a bethwa e phatlalat\u0161we go marangrang a dikgokagano.\nDitsebi t\u0161a magato a polokego inthaneteng go t\u0161wa Lekgotleng la Dinyaki\u0161i\u0161o t\u0161a Saense le Diintaseteri (CSIR) di re bomphenya\u0161ilo bja intha neteng bo kotsi kudu baneng gomme bo ka hlola kgatelelo ya monagano, manyami, pefelo, go nologa mooko, go tshwenyega, le let\u0161hogo.\n\u201cBo ka dira le gore motho a hloke boitshepo, a dire dilo t\u0161eo di sego molaong, bja hlola mathata a ka lapeng le dikgopolo t\u0161a go ipolaya,\u201d go hlalo\u0161a monyaki\u0161i\u0161i yo mogolo wa CSIR Sipho Ngobeni.\nBomphenya\u0161ilo bja intha neteng bo direga ge motho a diri\u0161a dikgokagano t\u0161a ele ktroniki go tlai\u0161a ka boomo, go t\u0161ho\u0161a, go hlabi\u0161a dihlo ng, go dira mat\u0161ho\u0161et\u0161i, go khukhunet\u0161a, go gataka seriti sa motho goba go mo segi\u0161a ka batho.\nNgobeni o re dinyaki\u0161i\u0161o di laet\u0161a gore 41% ya bana ba thoma go se sa lokologa mo set\u0161habeng morago ga go itemogela bomphenya\u0161ilo bja inthaneteng, 37% ya bona ba thoma go ba le kgatelelo ya monagano, 26% ba ba le di kgopolo t\u0161a go ipolaya, gomme 25% ba a ikgobat\u0161a.\n\u201cDikhwet\u0161o t\u0161e di laet\u0161a gore bomphenya\u0161ilo bja inthaneteng ke bothata bjo bogolo. Go tsenya seatla ga batho ka moka \u2013 bafsa, ba tswadi, baruti\u0161i, ba molao le dikhamphani t\u0161a marangrang a dikgokagano \u2013 go bohlokwa tharollong ya bothata bjo,\u201d a tlalelet\u0161a ka go re bjalo.\nBont\u0161i bja bomphenya\u0161ilo bo direga go Instagram  ka diperesente t\u0161e 42%, gomme ya latelwa ke Facebook  ka 31%, gwa latela Snapchat  ka 31%, gwa latela WhatsApp  ka 12%, gwa latela YouTube  ka 10% gomme 9% ke bjo bo diregago go Twitter .\nSetsebi sa CSIR Rofhiwa Ne tshiya o re go na le tlhokego ye kgolo ya go ruta set\u0161haba ka ga ditsela t\u0161a go fapafapana t\u0161a bomphenya\u0161ilo bja intha neteng.\n\u201cRe hloka go ruta bana gore bomphenya\u0161ilo bja intha neteng bo ka ba le ditlamorago t\u0161e mpe kudu,\u201d a re bjalo.\nGo rarolla bothata bja bomphenya\u0161ilo bja intha neteng, sehlopha sa CSIR se gare ka go hlama setlabelo sa go hlatha bomphenya\u0161ilo ka gare ga marangrang a di kgokagano.\n\u201cSetlabelo se se tla kgona go itaola gomme sa hlatha bomphenya\u0161ilo ka gare ga marangrang a dokgokagano le go thibela badiri\u0161i bao ba t\u0161welago pele go romela melaet\u0161a ya lehloyo. Se tla fa modiri\u0161i melaet\u0161a ye meraro ya kgalemo, gomme ge ba t\u0161wela pele, sa mo thibela go \u0161omi\u0161a marangrang\u201d go re bjalo Ne tshiya.\nO elet\u0161a batswadi go tsenya dillathekeng t\u0161a bana ba bona di-software  t\u0161e di lekolago ditiro t\u0161a bona inthaneteng.\n\u201cGo na le ditlabelo t\u0161a go se bit\u0161e t\u0161eo di ka thu\u0161ago go lekola ditiro t\u0161a bana ba gago, ntle le gore ba tsebe, t\u0161a go romela molaet\u0161a wa email ma bapi le t\u0161eo bana ba di dirago inthaneteng, nako ye nngwe le ye nngwe ge o nyaka. T\u0161e di bohlokwa go tseba disaete t\u0161eo bana ba gago ba di etet\u0161ego, dilo t\u0161eo ba di taonloudilego, direkoto t\u0161a dipoledi\u0161ano t\u0161a marangrang a dikgoka gano, gammogo le direkoto t\u0161a melaet\u0161a ya semeetseng.\u201dCSIR e fana ka maele ao a latelago go batswadi bao ba naganago gore bana ba bona ba ka ba ba le bat\u0161wasehlabelo ba bomphenya\u0161ilo bja intha neteng:\n\u2022 Netefat\u0161a gore ngwana o ikwa a bolokegile, mo the kge ka dinako t\u0161ohle.\n\u2022 Thu\u0161a ngwana wa gago go fihlelela dikgato t\u0161eo le tlago di t\u0161ea t\u0161eo mmogo le dume lelanago ka t\u0161ona go rarolla bothata bjo bo lego gona.\n\u2022 Ahlaahla taba ye ya bo mphenya\u0161ilo bja intha neteng le sekolo sa maleba.\n\u2022 Ikgokaganye le batswadi ba molatofat\u0161wa gomme o nyaki\u0161i\u0161e bothata bjo gomme le phumule diswa nt\u0161ho goba melaet\u0161a yeo ya go kgopi\u0161a.\n\u2022 Bega taba ye maphodiseng ge e ba go na le mat\u0161ho\u0161et\u0161i a go bethwa, go amogwa dilo, go khukhunet\u0161wa, mat\u0161ho\u0161et\u0161i a go utulla diphiri, le tiri\u0161o goba tlai\u0161o ya bana ka t\u0161a thobalano.\n\u2022 Ruta ngwana wa gago ka ga maitshwaro a mabotse inthaneteng.\n\u2022 Tii\u0161elet\u0161a maitshwaro le ditiro t\u0161e dibotse.  ", "edition": "2021-06-ed1", "language_code": "nso"}
{"title": "Israele le Palestina di kgothalet\u0161wa go et\u0161i\u0161a Afrika Borwa ka go phegelela khut\u0161o\n", "author": "vukuzenzele unnamed\n", "text": "Maemo ao a befelago pele ka Israele le Palestina a tii\u0161et\u0161a gape seo rena re le Maafrika Borwa re se tse bago botse, gore dikgohlano t\u0161e boima di ka rarollwa fela ka ditheri\u0161ano t\u0161a go ba le khut\u0161o.\nMaemo a a laet\u0161a le gore ntle le gore lebakalegolo la dikgohlano le rarollwe, e lego go ipha ga Israele naga ya Palestina ka mo go sego molaong le go ganela Mapa lestina tokelo ya boipu\u0161o, go ka se tsoge go bile le khut\u0161o.\nDikgaruru t\u0161a moragorago di hlot\u0161we ke sephetho sa kgoro ya tsheko ya Israele sa gore go hudu\u0161we malapa magaeng a bona lefelong la Sheikh Jarrah Bohlaba bja Jerusalema gore Maisraele a tle a dule lefelong leo.\nDiswant\u0161ho t\u0161a banna, basadi le bana bao ba hudu\u0161wago magaeng ao meloko ye ment\u0161i ya malapa a bona e dut\u0161ego gona di bu\u0161a megopolo ya ditiragalo t\u0161e bohloko menaganong ya bont\u0161i bja Maafrika Borwa \u2013 t\u0161a go hudu\u0161wa ka kgapelet\u0161o le go amogwa naga.\nKe bohloko le lenyat\u0161o leo le ilego la laet\u0161wa lapa la ge\u0161o le malapa a mangwe a mant\u0161i a Afrika Borwa. Lapa la ge\u0161o le ile la hudu\u0161wa makga a mabedi ka kgapelet\u0161o, le hudu\u0161et\u0161wa dikarolong t\u0161a go fapafapana t\u0161a naga.\nGo gapelet\u0161wa go huduga ntlong ya gago ke batho bao ba itlhamilego ka dithu nya go hlola lebadi le legolo monaganong leo le sa folego gabonolo, gomme le dula le le gona melokong ye e latelago.\nBjalo ka naga re sa phela ka mabadi a go hlolwa ke melao ye sehlogo yeo e beilwego ka leina la go fa batho madulo ka tshepet\u0161o ya kgethologanyo.\nBohle bao ba dumelago go tekatekano, toka le ditokelo t\u0161a batho, ga go ka moo ba ka se angwego le go befedi\u0161wa ke bohloko bja lenyat\u0161o leo le laet\u0161wago Mapalestina; ka lebaka la gore bo swana le bjo re bo kwelego.\nDitiro t\u0161a Israele ke kgatako ya molao wa bodit\u0161habat\u0161haba. Ba laet\u0161a go se hlomphe ditumelelano t\u0161a go latelelana t\u0161a Lekgotla la Polokego la Dinagakopano, t\u0161eo di rego go emi\u0161we go t\u0161ea naga ya Palestina le gore go phethagat\u0161we ditokelo t\u0161a Mapalestina.\nMola madira a polokego ka Israele a hlaselago bara pedi Moskeng wa Al Aqsa ka Jerusalema beke ya go feta, dikgaruru bjale di aparet\u0161e Gaza Strip, dikarolo t\u0161e nt\u0161i t\u0161a West Bank le ditoropo kgolo t\u0161e malwa t\u0161a Israele.\nDi hlot\u0161e mahu a batho ba bant\u0161i, go akaret\u0161wa le bana.\nGo a tshwenya le gore madira a Israele a \u0161walalant\u0161e moago wa mabato a mant\u0161i wa dikhamphani t\u0161a bobega ditaba, e le tsela ya go romela molaet\u0161a wa go t\u0161ho\u0161a go babegaditaba bao ba begago ka dikgaruru t\u0161e.Ditlhaselo t\u0161e t\u0161a go laet\u0161a go hloka kelello ga Israele t\u0161a go t\u0161wela pele go hlasela Gaza ka dithuthupi di tla ba le ditlamorago t\u0161e bohloko go batho ba go feta dimilione t\u0161e pedi bao ba dut\u0161ego ba tlai\u0161ega ka tlase ga bothop\u0161a bja Israele moo e thibet\u0161ego go tsena le go t\u0161wa tikologong ya bona mengwaga ye 14.\nRe ipilet\u0161e go bohle bao ba amegago gore ba kgethe thi belo, ba hlomphe maphelo a batho, le go emi\u0161a bonaba bjo.\nRe le Afrika Borwa re ikgafa go t\u0161ea karolo maitapi\u0161ong a bodit\u0161habat\u0161haba ao a nepi\u0161it\u0161wego go tso\u0161olo\u0161o ya ditshepet\u0161o t\u0161a dipolitiki t\u0161eo di tlago i\u0161a tlhamong ya Palestina ya go sepela ka thelelo, yeo e tlago swari\u0161ana le Israele ka khut\u0161o, gape ya mellwane ya go lemogwa ke lefase ka bophara.\nTharollo ya go fihlelelwa ke dinaga ka bobedi e tla dula e le kgetho ye kaonekaone bakeng sa batho ba Israele le Palestina, gomme re swanet\u0161e go dula re e thekga.\nKa nako yeo ma\u0161ole a Israele a bego a hlasela barapedi ka Moskeng wa Al Aqsa, rena ka Afrika Borwa re be re beakanyet\u0161a segopot\u0161o sa mengwaga ye lekgolo mola Polao ya Batho ka Bont\u0161i ya Bulhoek e diregago lefelong la badumedi ka Ntabelanga profenseng ya Kapa Bohla bela.\nKa la 24 Mopitlo 1921, ma\u0161ole a mmu\u0161o wa bokolo neale ao a bego a itlhamile ka dithunya t\u0161a met\u0161hene le t\u0161a go thetha ka maotwana, a ile a thunt\u0161ha barapedi gomme ba bolaya batho ba palo ya go feta 160 le go gobat\u0161a ba palo yeo e nyakilego go fihla go 130.\nPolao ye ya batho ka bont\u0161i e t\u0161weledi\u0161e pepeneneng sehlogo, e sego fela sa sepho disa sa mmu\u0161o wa Kopano ya Afrika Borwa, eup\u0161a le sa tshepet\u0161o ya kgethollo ya mmala wa letlalo, yeo sepho disa se bego se laet\u0161we go e t\u0161hirelet\u0161a.\nGo no swanala le dikgo hlano t\u0161a tikologong ya Sheik Jarrah, sehlogo seo se diregilego Bulhoek e be e se fela mabapi le dikgohlano t\u0161a tikologong; segolothata e be e le ka lebaka la go amogwa naga ka kgapelet\u0161o, go t\u0161ea naga ka sekoloneale, kgetho llo ya semorafe, le kgatelelo ka tiri\u0161o ya dikgoka kgahla nong le bao ba nago le me bono goba dikgopolo t\u0161a go se sepelelane le t\u0161a mmu\u0161o.\nGe re lekodi\u0161i\u0161a bothata bja ka Middle East kudukudu re nepi\u0161it\u0161e tlai\u0161ego ya Ma palestina, go ka thu\u0161a gore re gopole mant\u0161u a Selby Msimang, yo mongwe wa maloko a batlhami ba African National Congress.\nMorago ga dipolao t\u0161a batho ka bont\u0161i Bulhoek o ile a ngwala a re: \u201cHistori e laedit\u0161e gore moya wa motho ka tlhago o kgona go hlano gela bohlokatoka\u201d.\nDit\u0161hupet\u0161o le go hlanoga ga Maafrika Borwa bao ba dikilego ba gatelet\u0161we ba hlanogela bokoloneale le mmu\u0161o wa kgethollo, di laedit\u0161e nepagalo ya seporo feto se.\nBjalo ka barati ba tokologo le toka, re ema le Mapale stina ge ba dut\u0161e ba phegelela boipu\u0161o; re ema le bona le ge ba gana go amogwa ditokelo t\u0161a bona bjalo ka batho, le go gana go amogwa seriti sa bona.\nBjalo ka badudi ba naga yeo e kgonnego go hlano gela lehloyo la go sepela le semorafe le phalat\u0161o ya madi, gomme ra aga set\u0161haba sa go akaret\u0161a seo se theilwego godimo ga ditokelo t\u0161a batho go bohle, ke lehut\u0161o la rena re le ngata ye tee go bona batho ba Israele le Palestina ba latela mohlala wa rena; eke ba ka hwet\u0161a tharollo yeo mmogo ba dumelelanago ka yona, gomme ba hwet\u0161e khut\u0161o.", "edition": "2021-06-ed1", "language_code": "nso"}
{"title": "Afrika Borwa e phegelela go phethagat\u0161a pono \n", "author": "Vukuzenzele unnamed\n", "text": "Mola 'republiki' ka kaka-ret\u0161o e hlaloswago bjalo ka pu\u0161o yeo ka gare ga yona maatla a mant\u0161i a swerwego ke batho le baemedi ba bona bao ba kgethilwego, ka Afri-ka Borwa go be go se bjalo.Molaotheo wa repabliki ya kgethollo o be o botegela Modimo, \u201cyoo a kgobokedit\u0161ego borakgolokhukhu ba bona go t\u0161wa dinageng t\u0161e nt\u0161i wa ba fa naga ye bjalo ka ya bona ba le tee\u201d.E be e le Molaotheo woo o ngwadilwego ke ba merafe ye mennyane le go ingwale-la ona, gomme o \u0161omi\u0161it\u0161e tumelo go thekga pu\u0161o e \u0161oro.Molaotheo wo o be o hlalo\u0161a tshepedi\u0161o ya mmu\u0161o, o bole-la gore ke bathoba\u0161weu fela bao ba nago le maswanedi a go bouta le go ba baemedi ba set\u0161haba. Molaotheong wo go be go se na Molao wa Ditokelo.Bont\u0161i bja badudi ba naga dihlokwa t\u0161a bona di be di sa t\u0161eelwe hlogong bjalo ka ge di beilwe fase go ya mafelelong a mabakatheo a 121 a Molaotheo wo, ka gare ga karolo ya go bit\u0161wa \u2018Tshepedi\u0161o ya Merero ya Bathobaso, bjalobjalo.\u2019Mo molaet\u0161eng wa go ga\u0161wa thelebi\u0161eneng, Tonakgo-lo HF Verwoerd o rile: \u201cRe nyaka tlhabollo ya go nanya ya morafe wo mongwe le wo mongwe wa rena go ya lehlakoreng le it\u0161eng. Mo tabeng ye, thu\u0161o yeo re e hlokago ke ya go bu\u0161wa ke mothomo\u0161weu.\u201d\u201cRe thaba kudu go ba set\u0161haba se se kopanego,\u201d o beget\u0161e lefase bjalo.Eup\u0161a nnete e be e le gore ga re set\u0161haba se se kopanego.Re be re le badudi ba naga yeo ditokelo t\u0161a batho ba bangwe, khumo le bophelo bja bona di lego matsogong a morafe wo mongwe.Mengwagasome ye mebe-di, Molao wa Molaotheo wa Repabliki wa Afrika Borwa wa 1961 e be e le tokomane ya semolao ya kgatelelo ya set\u0161haba sa Afrika Borwa sa go batamela 90%. Segopot\u0161o se sa go se thabi\u0161e se diregile ka kgwedi ye tee le ye re ketekilego segopot\u0161o sa bo25 sa kamogelo ka Lekgotla la Molao la Molaotheo wa rena wo moswa wa temokra-si, woo e bilego bohlatse bja nnete bja set\u0161haba sa nnete se se kopanego.Bjale re na le molao wo motee wa set\u0161haba se setee.Mmogo, re ikgethet\u0161e mokgwa wa mmu\u0161o woo o fago tlhalo\u0161o ya nnete go kgopolo ya Repabliki.Re bolet\u0161e gore ka gare ga Repabliki ya rena ya temokrasi, batho bohle ba a lekana pele ga molao ebile ba na le tokelo ya t\u0161hirelet\u0161o ya go lekana le kholego ya molao.Lehono Afrika Borwa ke naga yeo tshepedi\u0161o ya toka e beilwego diatleng t\u0161a dikgorotsheko t\u0161eo di ikemego le boahlodi bjoo bo laolwago fela ke Molaotheo. Re phela ka gare ga naga fao bohle ba nago le tokelo ya go ya dikgorotshekong go kgotso-fat\u0161a ditokelo t\u0161a bona.Re dula ka nageng yeo dit\u0161haba di kago tleima semolao naga yeo ba tlo\u0161it\u0161we-go go yona ka kgapelet\u0161o, le fao batho goba malapa a \u0161ireledit\u0161wego kgahlanong le khudu\u0161o ye e sego ya semolao go t\u0161wa magaeng a bona.Re dula ka nageng yeo bohle ba dumelet\u0161wego go phethagat\u0161a ka tokologo set\u0161o sa bona. Ke naga yeo mang le mang a nago le toke-lo ya go ipelaet\u0161a ka tokologo mererong ya mekgatlo ya lea-go, ya sepolitiki le mererong ye mengwe ka nageng.Tokelo ya Molaotheo wa rena e theilwe godimo ga mmu\u0161o wo o nago le mai-karabelo, fao Boetapele bja Mmu\u0161o bo ikarabelago bahlankeding ba Palamente e lego bona kemedi yeo e kgethilwego ke batho go ba emela ka Palamenteng.Ke naga yeo molao o \u0161oma-go ka go lekana go badudi ba bangwe le ba bangwe. Bjale re na le mmu\u0161o wa batho, wo o \u0161omelago batho, wo gape o bu\u0161wago ke batho.Ge pu\u0161o ya kgethollo e be e bont\u0161ha ka makoko mo-laotheo wa yona wa semorafe lefaseng ka moka mengwaga ye 60 ya go feta, e be e nagana gore e tla kgotlelela. Ka gare ga lengwalo la go ya go Verwoerd le le sego la fetolwa kgwedi pele ga ge repabliki e hlongwa, Nelson Mandela o be a tii\u0161et\u0161a kgano ya mokgatlo wa tokologo ya gore ga ba nyake go ba le Repabliki yeo e bu\u0161wago feela ke bathoba\u0161weu. O rile ga go na Molaotheo goba mohuta wa mmu\u0161o wo o kwanelwago ka ntle ga go kgathatema ga batho ba Maa-frika wo o tla retwago gore o na le botho.Go bile fela bjalo, ga go na mokgwa woo o \u0161iti\u0161ago di-tokelo t\u0161a batho woo o kago kgotlelelwa. Le ge e le gore e bile mengwagasome ya ka godimo ga ye meraro pele dinyakwa t\u0161a mokgatlo wa tokologo di fihlelelwa, mafe-lelong re fihlelet\u0161e tokologo ya rena.Ge re lahlela Molaotheo wa kgethollo ka ditlakaleng t\u0161a histori, re ineet\u0161e go Molaotheo wo moswa le go maitshwaro a maswa. Ge ke be ke eme ka lefoko Lekgotla la Molaotheo mengwaga ye 25 ya go feta, ke rile Molaotheo wa rena o swanet\u0161e go se be mant\u0161u fela ao a ngwadilwego pampiring; eup\u0161a o swanet\u0161e go ba kgonthe maphelong a set\u0161haba sa rena.Ntle le gore re dire bjalo, tokomane ye ya kgatelopele le khuet\u0161o ye kgolo e tla dirwa gore e se sa ba ya maleba le mohola.Re t\u0161ere sephetho kgale gore re nyaka go ba set\u0161haba sa mohuta mang. Ke set\u0161haba seo se hlomilwego ka gare ga seriti sa batho, tekano, tokologo le go se kgetholle.Lebaka la kotara ya ngwagakgolo re be re \u0161oma go aga set\u0161haba se se bjalo.Re dirile kgatelopele ye e sa ganet\u0161egego, eup\u0161a re sa nt\u0161e re na le ditlhohlo t\u0161e nt\u0161i ebile go sa nt\u0161e go na le mo\u0161omo wo mont\u0161i wo o swanet\u0161ego go dirwa.Ge re keteka segopot\u0161o sa kamogelo ya Molaotheo wa rena wa temokrasi, a re gopoleng gore re t\u0161wa kgole bjang fao re bego re le ka fase ga mmu\u0161o wa semorafe, wa tiri\u0161ompe, wo o re amogile-go dithoto le dinaga le wo o kilego wa re bea ka fase ga kgatello. Gape a re gopoleng gore go mo magetleng a rena go dira gore pono ye e lego ka gare ga Molaotheo wa rena e be ya nnete.Gore re be set\u0161haba seo se kopanego ka nnete, re swane-la go kgonthi\u0161a gore Maafrika Borwa ka moka ba kgona go \u0161omisa ditokelo t\u0161a bona t\u0161a molaotheo ka tokologo.", "edition": "2021-06-ed2", "language_code": "nso"}
{"title": "Ditoro di fetoga nnete go Set\u0161haba sa Tafelkop\n", "author": "Vukuzenzele unnamed\n", "text": "Balemi ba 30 ba ba amoget\u0161e dithaetlelediti t\u0161a naga go t\u0161wa go Mopresidente Cyril Ramaphosa ka morago ga gore Kgoro ya Me\u0161omo ya Set\u0161haba le Mananeokgo-parara e e fetolele go ba ya kaboleswa ya naga.Naga ye e na le boleng bja ka godimo ga R25.5 milione eup\u0161a e neet\u0161we balemi ba mahala.\u201cLe ke let\u0161at\u0161i le legolo ka nnete go set\u0161haba sa Ta-felkop, go batho ba Limpopo le Afrika Borwa ka bophara.\u201cLehono re hlatsela go phethagat\u0161wa ga toro ya set\u0161haba. Ke toro yeo set\u0161ha-ba se se fedit\u0161ego mengwaga ye 25 ya go feta se e lwela gore e phethege,\u201d go bolet\u0161e Mopresidente moletlong wa neelano.Balemi ba lemile ka katlego dit\u0161welet\u0161wa t\u0161a go fapana t\u0161a temo godimo ga naga ye go tloga ka 1996.Ba ipopile sehlopha ka bo1990 gore ba ngwadi\u0161we bjalo ka balemi ba kgwebo ka fase ga leina la Tafelkop Farmers Association gomme ba thoma go boledi\u0161ana le mmu\u0161o.Ka 2000, Kgoro ya Temo ya Boset\u0161haba ya nako yeo e tsenet\u0161e dikwano t\u0161a khiri\u0161o le Tafelkop Farmers Asso-ciation go ya ka Lenaneo la  Tlhabollo ya temo la Ka-boleswa ya Naga. Ka 2009, Kgoro ya Temo ya maloba ya Limpopo e \u0161i\u0161int\u0161e go Kgoro ya Me\u0161omo ya Set\u0161haba gore naga e feti\u0161et\u0161we go balemi.Dithaetlelediti di ngwadi\u0161it\u0161we ka maina a balemi mathomong a ngwaga wo.Naga ka se sebaka e \u0161omi-\u0161wa go lema mot\u0161oko, leoko-di le merogo le dienywa.Malapa a 32 a iphedi\u0161a ka naga ye le mediro ya temo, e lego seo se hlolet\u0161ego ba\u0161omi ba 128 me\u0161omo ya sammaruri le ba\u0161omi ba 320 me\u0161omo ya nakwana.\nToka go set\u0161habaMopresidente o rile set\u0161haba se kgotlelet\u0161e mathata a mant\u0161i mengwaga ye ka moka gomme \u201cdithaetlelediti di tli\u0161a toka go set\u0161haba se se amogilwego\u201d.\u201cGa se re lebale magato a go amogwa, go utswet\u0161wa naga le go khudu\u0161wa ka kgape-let\u0161o ao badudi ba set\u0161haba se le dit\u0161haba t\u0161e nt\u0161i go kgabaganya naga ba kilego ba itemogela ona.\u201cGe re sa lebale bohwa bjo thata bja temo mo Limpopo, fao badudi ba polasa ba bego ba gapelet\u0161wa go ba bahiri ba go \u0161omela polasa nageng ya borakgolokhukhu ba bona, ebile ba sa dumelelwe go ba beng ba naga gore ba fepe malapa a bona goba go fudi\u0161a diphoofolo t\u0161a bona.\u201dO tlaleledit\u0161e ka gore ba\u0161omi ba bathobaso ba dipolasa ba be ba \u0161omi\u0161wa gampe le go tlai\u0161wa mo profenseng ye, yeo e bego e bit\u0161wa Northern Transvaal mo malobeng.\u201cRe gopola gape gore mmu\u0161o wa kgethollo o thekgile bjang balemi ba batho-ba\u0161weu ka didiri\u0161wa, thekgo ya setegeniki le phihlelelo ya sekoloto gore ba kgone go aga dikgwebo t\u0161a bona, eup\u0161a balemi ba bathobaso ba go iphedi\u0161a ba be ba goga boima gore ba atlege.\u201dGo fetola intasteri ya temoMopresidente o rile go feti\u0161et\u0161a naga go hlohlelet\u0161a kholofelo gobane go laet\u0161a gore ka thekgo ya maleba le menyetla, intasteri ya temo e ka fetolelwa go hola naga.\u201cRe keteka kgatelopele ya rena, gobane let\u0161at\u0161i le let\u0161at\u0161i Lenaneo la rena la Peakanyoleswa ya Naga le a matlafala.\u201cGo fihla ga bjale, mmu\u0161o o abileleswa diekere t\u0161a go feta t\u0161e dimilione t\u0161e hlano t\u0161a naga, go palomoka ya dipolasa t\u0161a go balelwa go t\u0161e 5 500, go baholegi ba ka godimo ga 300 000.\u201dGo fihla ga bjalo, tshepet\u0161o ya pu\u0161et\u0161o ya naga e hot\u0161e bakgopedi ba naga ba go feta dimilione t\u0161e pedi gape e feleledit\u0161e ka pheti\u0161et\u0161o ya diekere t\u0161a go balelwa go  2.7 milione.\u201cPeakanyoleswa ya naga ga e a lebelela fela kgahlego ya go pho\u0161olla t\u0161a maloba, go tli\u0161a toka le go dira gore set\u0161haba se phedi\u0161ane.E lebelet\u0161e gape le tlhabollo ya ikonomi. Temo le lekala la temo di swanet\u0161e ebile di a gapelet\u0161ega go fetola diikonomi t\u0161a selegae,\u201d go bolet\u0161e Mopresidente Rama-phosa.Mmu\u0161o o beakanya go hloma et\u0161entshi ya naga le peakanyoleswa ya temo go akgofi\u0161a peakanyoleswa ya naga.\u201cRe lebeledi\u0161i\u0161a gore di-pholisi t\u0161a kgale di be di \u0161oma bjang. Re ya go \u0161ogana le taba ye ya peakanyoleswa ya naga ka pelapela.\u201dGo loki\u0161a dipho\u0161o t\u0161a kgaleMopresidente o rile mmu\u0161o o \u0161oma ka thata go pho\u0161olla seo se kilego sa pho\u0161agala nakong ya kgethollo le go pho\u0161olla dipho\u0161o t\u0161eo di di-rilwego go tloga mathomong a temokrasi.\u201cRe dira se go hlompha bao ba phet\u0161ego le rena; bao ba kilego ba dula mo.\u201dPeakanyoleswa ya naga e bohlokwa mo go direng gore naga e be le dijo t\u0161e di lekane-go, mo go ageng ikonomi ya go akaret\u0161a batho ka moka, le mo go ageleng Maafrika Borwa ka moka bokamoso bjo bokaone, go tlaleledit\u0161e Mopresidente.O hlohleledit\u0161e balemi ba Tafelkop go \u0161omi\u0161a naga ka bohlale le gore ba e \u0161omi\u0161e ka tsela yeo e tla holago set\u0161haba sa bona.\u201cGo nna, lehono e bile let\u0161at\u0161i le le kaonekaone mo\u0161omong; go tla mo ka nama go tla go bona dit\u0161welet\u0161wa t\u0161a lena.\u201cGa ke na pelaelo ya gore ka boineelo le maatla a bohle ba ba amegago, prot\u0161eke ye e tla t\u0161welapele go atlega,\u201d o bolet\u0161e.Modulasetulo wa Tafelkop Farmers Association Jerry Sefoloshe o lebogile mmu\u0161o ge o kgont\u0161hit\u0161e balemi go ba bengnaga ye ba e \u0161omet\u0161ego mengwagasome ya go feta.Mopresidente Cyril Ramaphosa o na le balemi ba go t\u0161wa Tafelkop, Limpopo, bao malobanyana ba amoget\u0161ego dithaetlelediti t\u0161a naga ye ba e lemago.", "edition": "2021-06-ed2", "language_code": "nso"}
{"title": "Bafsa ba bohlokwa kudu go rena\n", "author": "vukuzenzele unnamed\n", "text": "Ka let\u0161at\u0161i leo le ka mat\u0161at\u0161i ao a latet\u0161ego, batho ba bant\u0161i ba ile ba lahlegelwa ke maphelo. Ba ile ba bo lawa ke mmu\u0161o wo mo\u0161oro wo o bego sa kgathalelego maphelo a bathobaso le go se nagana selo ge o thunt\u0161ha bana ba sekolo bao ba bego ba se ba itlhama ba bego ba apere yunifomo.Ditiragalo t\u0161e di ile t\u0161a maatlafat\u0161a maikutlo a bodi t\u0161habat\u0161haba kgahlanong le mmu\u0161o wa kgethologanyo le go tsenya letsogo go t\u0161wela pele go ntwa kgahlanong le kgethologanyo.Bafsa ga ba thome go eta pele megwanto ya set\u0161haba, go thoma ka megwanto ya go lwant\u0161ha bobu\u0161ano\u0161i ka  Latin America ka mengwa geng ya bo 1950, le ka me gwanto ya go ralala le Afrika ka bophara ka mengwa geng ya bo 1960.Histori ka go tshephagala e bega seabe seo se kgathi lwego ke moloko wa bafsa ba 1976 go lesolo la baithuti la bodit\u0161habat\u0161haba le ntlha kemo ya lona kgahlanong le kgatelelo le tlhokego ya toka.Tiragalo ye e sego ya ka ya bonwa yeo e diregilego mengwaga ye 45 ye e fetilego e t\u0161wela pele go ketelwa go ralala le Afrika le lefaseng ka bophara.Ka fao go tloga go kwe\u0161a bohloko ge tsebo ya ditiragalo t\u0161a la 16 Phupu di hwelela go bafsa ba maAfrika Borwa. Se se tloga se le ka tsela yeo gareng ga bao ba bit\u0161wago Moloko wa Z, goba bafsa bao ba belegwego magareng ga  ngwaga wa 1997 le 2015.Dinyaki\u0161i\u0161o t\u0161a Maikutlo ka ga MaAfrika Borwa t\u0161a 2019/2020 t\u0161eo di phatlaladit\u0161wego ke Lekgotla la  Dinyaki\u0161i\u0161o ka ga Dithu tamahlale t\u0161a Batho di hwedit\u0161e gore palo ye e lego kgauswi le 40% ya Moloko wa Z ga se ya kwa ka ga ditiragalo t\u0161a histori t\u0161a la 16 Phupu. Persente ya go lekana le ye e kwele ka ga yona eup\u0161a e tseba gannyane goba ga e tsebe selo ka ga yona.Le ge go le bjale, dinyaki\u0161i\u0161o di hwedit\u0161e gape gore bafsa ba moloko wo ba lokologile go ithuta ka ga ditiragalo t\u0161a historing t\u0161e bohlokwa ebile ba dumela go bohlokwa bja t\u0161ona bjo bo t\u0161welago pele.Re swanet\u0161e go dira t\u0161e nt\u0161i bjalo ka naga go netefat\u0161a gore molaet\u0161a wa 1976 o feti\u0161wa ka botshephegi.A ke maikarabelo mmogo a mmu\u0161o, dikolo, dihlongwa t\u0161a thuto ya godingwana, batswadi, malapa, baopedi, badiragat\u0161i, le batho ka moka set\u0161habeng.Moloko wo o belegwego ka morago ga kgethologanyo o feleledit\u0161e o hwedit\u0161e naga yeo e nago le Molaotheo wa temokrasi le fao ditokologo t\u0161e bohlokwa di \u0161ireledit\u0161wego.Dibaka t\u0161eo bafsa ba bathobaso ba nago le t\u0161ona lehono bobedi di fapana kudu ebile di kaonafadit\u0161we kudu.Go dira gore kanegelo ya la 16 Phupu e phele ke segopot\u0161o go moloko wa lehono ka ga dit\u0161hitelego t\u0161e kgolo t\u0161eo di dirilwego go hwet\u0161a tokologo ya bona.Let\u0161at\u0161i la Bafsa ke segopot\u0161o sa maatla a magolo le t\u0161hoganet\u0161o ya gore bafsa ba swanet\u0161e go itirela bokamoso bjo bokaone.Mathata a bafsa ka Afrika Borwa ke a mant\u0161i lehono. Bafsa ba t\u0161wet\u0161e pele go eta pele ntwa ya go lwela ditokelo t\u0161a bona, ba ka be ba lwela thuto ya bona goba ba le kgahlanong le ditiro t\u0161a go se nyakege set\u0161habeng t\u0161a go swana le dikgaruru t\u0161a bong.Lehono se segolo seo bafsa ba se lwelago ke tlhokego ya me\u0161omo, yeo e mpefet\u0161ego kudu ka fase ga seemo sa leuba la COVID-19.Go hlomela bafsa dibaka t\u0161e nt\u0161i, le go fihlelela dibaka t\u0161e, ke selo seo mmu\u0161o o se beilego pele kudu.Se sengwe le se sengwe seo re se dirago bjalo ka mmu\u0161o se tsenya letsogo go kaonafat\u0161eng maphelo a bafsa. Go lwant\u0161haba le tlhokego ya me\u0161omo go bafsa go nyaka gore re akgofi\u0161e kgolo ya ekonomi, kudukudu ka makaleng ao a nyakago ba\u0161omi ba bant\u0161i, le go aga bokgoni bja mmu\u0161o gore o kgone go phethagat\u0161a mo\u0161omo wa ona wa tlhabollo.Re t\u0161wet\u0161a pele lenaneo le ka go diri\u0161a ditsenogare t\u0161eo di nepi\u0161it\u0161wego. T\u0161ona di akaret\u0161a Tlhohlelet\u0161o ya Tlhomo ya me\u0161omo ka Mopresidente, yeo e fanego ka dibaka t\u0161a me\u0161omo le thekgo ya go iphedi\u0161a ga bafsa ba bant\u0161i.Re tsebagadit\u0161e semmu\u0161o mehutahuta ya magato a tlalelet\u0161o a go hloma dibaka t\u0161a me\u0161omo, a go maatlafat\u0161a tlhabollo ya mabokgoni, a go thekga bafsa bao ba hlomago dikgwebo le go kgont\u0161ha go kgatha tema ka botlalo ga bafsa ka ekonoming.Se se akaret\u0161wa go hlongwaga Netweke ya Boset\u0161ha ba ya Taolo ya Dibaka, ya Bafsa ba Afrika Borwa, go dira gore go be Bonolo gore bafsa ba bone le go fihlelela dibaka le go hwet\u0161a thekgo ye e bonagalago gore ba hwet\u0161a dibaka t\u0161a go tsena ka mmarakeng wa ba\u0161omi.T\u0161ona di gareng ga dilo t\u0161eo di beilwego pele ke Tsenogare ya Mopresidente ya Tlhomo ya Me\u0161omo ya Bafsa ya Mopresiudente, yeo e tsebagadit\u0161wego dibeke pele ga ge re tsena go kilet\u0161o ya mesepelo ngwageng wo o fetilego yeo bjale mo leba keng le e tsenego go phetha gat\u0161o ka botlalo.Tsenogare ya Mipreside nte ya Tlhomo ya Me\u0161omo ya Bafsa e hlomilwe go kwe\u0161i\u0161o ya gore go raro lla mathata a tlhokego ya me\u0161omo ka bafsa e nya kago gore go be le mona gano wa maithomelo le tiri\u0161ano ye e tiilego go ralala le set\u0161haba.Maikemi\u0161et\u0161o a yona mafelelong ke go mekgwa ye e \u0161omago, e ka ba ka tlhabo llong ya mabokgoni goba ka go melawana ye e \u0161omago ya mmaraka wa ba\u0161omi, le go di beakanya gore di fihlelele batho ba bant\u0161i ka fao go kgonagalago.Se bohlokwa kudu ke gore, e lemoga gore bafsa ba swanet\u0161e go ba bohlokwa go matsapa a mangwe le a mangwe a go thekgalenaneo la tlhomo ya me\u0161omo ya ba-fsa. Bafsa ke thoto ya rena ye bohlokwa, le sebet\u0161a sa rena se segolo mo ntweng ye.Re reta kgotlelelo ya mofsa yo mongwe le yo mongwe yo a kgathago tema ya gagwe go aga le go hlabolla naga ye.\nBafsa ba rena ba ithaopa ka dit\u0161habeng t\u0161a rena, ba aga naga ya rena ka go diri\u0161a Tlhohlelet\u0161o ya Tlhomo ya me\u0161omo ka Mopresidente, ba itirela dikgwebo t\u0161a bona le go ithuta gore ba be ba bakaone bophelong.Ke bafsa bao ba itirelago bokamoso bja bona gomme ba dira seo ba na le ba malapa  a bona.Re reta bafsa bao ba t\u0161we lago pele go kaonafat\u0161a maphelo a bona. Bafsa ba kgatha tema ya bona; ba hloka mmu\u0161o, le ka nnete set\u0161haba ka moka, gore se kgatha tema ya sona.Naga ya rena e mo see mong se boima kudu, eup\u0161a re \u0161oma let\u0161at\u0161i le lengwe le le lengwe go katolo\u0161a  dikholofelo t\u0161a rena.Re bona go t\u0161welela ga kgolo ya ekonomi, gomme re na le boitshepo bja gore se se tla tli\u0161a dibaka t\u0161e kaone go bohle. Mo\u0161omo wa rena ke go netefat\u0161a gore bafsa ba ikemi\u0161edit\u0161e ebile ba kgona go fihlelela dibaka t\u0161e, le go itlhamela dibaka t\u0161a bona.", "edition": "2021-07-ed1", "language_code": "nso"}
{"title": "Thibela bohodu bja mangwalo a boitsebi\u0161o \n", "author": "Kgaogelo Letsebe\n", "text": "Mabitsela, go t\u0161wa Modi molle ka Limpopo, o dirile kgopelo ya kadimo ya t\u0161helete pankeng ka Diba tsela 2020, eup\u0161a a bot\u0161wa gore o na le dikoloto t\u0161e dint\u0161i gomme ba ka se kgone go mo thu\u0161a.\u201cKe ile ka ya go dira kgopelo ya kadimo ya t\u0161helete ya nako ye kopana ka ge ke be ke nyaka go thiba mo le mola ka morago ga go fokot\u0161wa mo\u0161omong ka Phupu 2020. Eup\u0161a ke ile ka makala ge ke bot\u0161wa gore ba ka se kgone go nthu\u0161a.\u201d\u201cMathomong ke be ke nagana gore ke ka lebaka la letseno la go se kgonthi\u0161we, eup\u0161a go be go se bjalo. Ke be ke tseba gore ke na le akhaonthe ya diaparo ye tee gomme ke se na sekoloto se sengwe, ka gona ke ile ka kgopela kgati\u0161o ya profaele ya ka,\u201d a realo.Profaele e be e re Mabitsela o na le dikontraka t\u0161a diselefouno t\u0161e pedi, o adimile t\u0161helete ye e ka bago R65 000  pankeng ebile o na le dia khaonthe t\u0161e mmalwa t\u0161a mabenkele a go reki\u0161a t\u0161e di but\u0161wego ka maina a gagwe. Dikoloto ka moka di be di ka fihla R100 000.\u201cPele ga legato la bohlano la kilet\u0161o ya mosepelo, ke timelet\u0161we ke pukwana ya boitsebi\u0161o Ke be ke nagana gore e go gongwe ka ntlong gomme ke sa tshwenyege kudu ka gore ke na le karata ya boitsebi\u0161o\u201d a realo.Ka morago ga go lemoga gore go na le motho yo a dirago sekoloto ka leina la gagwe, Mabitsela o but\u0161e molato wa bohodu bja mangwalo a boitsebi\u0161o go Tirelo ya Maphodisa ya Afrika Borwa (SAPS).O ile a swanela ke go ngwala afitafiti yeo e bolelago gore o timelet\u0161we ke pukwana ya boitsebi\u0161o gomme a e i\u0161a go baadimi\u0161i le nomoro ya ga gwe ya molato wo a o but\u0161ego gore a se senywe leina.Seo Mabitsela a fetilego go sona ga se mohlolo. Go ya ka pego ya boradia ya Tirelo ya Thibelo ya Boradia ya  Afrika Borwa (SAFPS) ya 2020, ngwaga wa go feta boradia bo oket\u0161egile ka 161% ka Kapa Bohlabela le ka 120% ka Gauteng.Manie van Schalkwyk, Molaodimogolophethi\u0161i wa SAFPS, o re \u201cSelo sa go hlobaet\u0161a kudu ke gore boradia bja go itira batho ba bangwe \u2013 bjoo bo tsebegago bjalo ka bohodu bja mangwalo a boitsebi\u0161o \u2013 bo oket\u0161egile kudu go \u0161ii\u0161a ka 337%.Van Schalkwyk o re batho ba swanet\u0161e go bega go timela ga pukwana/karata ya boitsebi\u0161o goba phasepoto ka bjako.\u201cGo bega go timela goba ut\u0161wet\u0161wa mangwalo a bo itsebi\u0161o go SAFDA le SAPS go kgonthi\u0161a gore re kgona go tsent\u0161ha tshedimo\u0161o yeo mo datapeising ya rena le go tsebi\u0161a maloko a rena ka seo. Ka gona le bona ba tla hlokomela kudu ge ba kgonthi\u0161a mangwalo a batho a boitsebi\u0161o.\u201d  \n\n", "edition": "2021-07-ed2", "language_code": "nso"}
{"title": "Di-SOE di swanet\u0161e go laola kgolo ya ekonomi le phetogo\n", "author": "vukuzenzele unnamed\n", "text": "Godimo ga go kgopela thu\u0161o gant\u0161i go mmu\u0161o go di nt\u0161ha ka gare ga dikoloto, t\u0161e dingwe t\u0161a dikhamphani t\u0161e dikgolo t\u0161a mmu\u0161o t\u0161e gape di lego bohlokwa di dut\u0161e di palelwa ke go phethagat\u0161a ditaolelo t\u0161a t\u0161ona.Di-SOE t\u0161e di swanet\u0161e go ba t\u0161ona t\u0161eo di etilego pele phetogo ya ekonomi le leago.  Ke maikarabelo a t\u0161ona go aba infrastrakt\u0161ha le ditirelo t\u0161eo ekonomi e e thekgilego go t\u0161ona, e ka ba ka magorong a t\u0161welet\u0161o ya mohlagase, dinamelwa t\u0161a ba\u0161omi, kabo ya meetse, taolo ya dinamelwa t\u0161a merwalo goba dikgokagano t\u0161a megala.Mokgwa wa rena go dithoto t\u0161a mmu\u0161o o hlahlwa ke  tlhokego ya go \u0161oma ga dii ntasteri t\u0161a mananeo a mago lo a enet\u0161i le maemakepe, le ka tlhokego ya go kgonthi\u0161a gore dinyakwa t\u0161a motheo t\u0161a maAfrika Borwa ka moka, kudu bahloki, di a fihlelelwa.Re tshepa kudu gore go ba beng ba thoto ya mmu\u0161o go a hlokega mo makaleng a bohlokwa a ekonomi le gore naga e hloka di-SOE t\u0161e maatla t\u0161eo di kgonago go sepet\u0161a kgolo ya ekonomi le phetogo.Se gant\u0161i se ba bjalo mo go abeng dithoto t\u0161a mmu\u0161o t\u0161a go swana le mohlagase le meetse, moo di-SOE di kgonago go latela taolelo ya kaonafat\u0161o mo kgahlagelong ya set\u0161haba kgahlanong le ye e lego fela ya kgwebo.  Ke ka moo re dirilego gore go be bohlokwa go mmu\u0161o wo go feto\u0161a dikhamphani t\u0161e go tumola bomenet\u0161a ka medu, go kaonafat\u0161a taolo ya t\u0161ona le go di kgont\u0161ha go kgatha tema yeo di swanet\u0161ego go e kgatha ka go sepet\u0161a kgolo ya ekonmi le go hlola me\u0161omo.Go fihla gonabjale, re thomile dikaonafat\u0161o t\u0161e mmalwa go matlafat\u0161a di-SOE t\u0161e gore di t\u0161welet\u0161e dipoelo t\u0161eo naga e di nyakago gape e di letet\u0161ego.Ye nngwe ya diphetogo t\u0161e bohlokwa e ka lekaleng la enet\u0161i. Re thomile tshepet\u0161o ya go beakanya lefsa Eskom ka di-SEO t\u0161e tharo t\u0161a go fa pana, mo ye nngwe e tla bago le maikarabelo a t\u0161welet\u0161o ya mohlagase, ye nngwe yaba le maikarabelo a kgokagano gomme ya mafelelo yaba le maikarabelo a phatlalat\u0161o, ka tatelano yeo. Se ke ka lebaka la gore sebopego sa go feta sa Eskom se be se se maleba go feto\u0161a maemo a enet\u0161i. Se be se palelwa ke go \u0161oma gape se hloka t\u0161helete ye nt\u0161i kudu ebile se be se sa beye dilo pe peneng mo go lekanego.Go hlongwa ga lekala la kgokagano kudu go tla ra gore Eskom e tla kgona go reka mohlagase go baabi ba bant\u0161i ba ditirelo, bobedi ba praebete le ba set\u0161haba. Se se tla kaonafat\u0161a go bea dilo pepeneng, sa oket\u0161a phadi\u0161ano ya katlego le go hohlelet\u0161a go reka mohlagase wa theko ya fase.Ka Lenaneo la T\u0161welet\u0161o ya Mohalagase la Go ikema la Enet\u0161i ya Go t\u0161o\u0161olo\u0161wa, re bone legoro la praebete le dira dipeelet\u0161o t\u0161e dint\u0161i t\u0161a go t\u0161welet\u0161a mohlagase. Ka t\u0161hi\u0161inyo ya go oket\u0161a go se akaret\u0161we ga laesense ya t\u0161welet\u0161o ye e tsent\u0161wego \u2013 moo dikhamphani di t\u0161welet\u0161ago mohlagase wa t\u0161ona le badiri\u0161i ba bangwe ba kgwebo \u2013 go t\u0161wa go 1MW go ya go 100MW, re ka letela peelet\u0161o ya praebete ye nngwe ye nt\u0161i.  Se se bohlokwa ka nako yeo naga e lego bothateng bjo bo \u0161oro bja go hlaelela mohlagase wa go swarelela le moo Eskom goba mmu\u0161o ba ka se kgonego go beelet\u0161a go maatla a t\u0161welet\u0161o a mafsa.Se bohlokwa, dikaonafat\u0161o t\u0161e di tla fa Eskom sebaka sa go \u0161ogana le ditlhohlo t\u0161a dit\u0161helete le tiri\u0161o.Kaonafat\u0161o ye nngwe ye bohlokwa ke go hlongwa ga Taolo ya Maemakepe a Set\u0161haba bjalo ka tlalelet\u0161o ya go ikema ya Transnet.Se se karolo ya bohlokwa ya peakanyo ye kgolo ya Transet ya go mpshafat\u0161a infrastrakt\u0161ha ya go rwala dithoto. Transnet e nyaka go beelet\u0161a R100 bilione mo mengwageng ye mehlano ka go kaonafat\u0161a infrastrakt\u0161ha mo mafelong ka moka a maemakepe. Se se tla dira gore maemakepe a rena a \u0161ome gabotse le diki\u0161ontle t\u0161a rena di be le mohola, gomme se se tla hola ekonomi ka moka. Se se tla hola bareki ka go ba fokolet\u0161a ditefi\u0161o ge ba reka dithoto mo nakong ye e tlago. Se se tla hola bai\u0161antle ba rena ka ge se tla ba thu\u0161a gore ba kgone go reki\u0161et\u0161a mebaraka ye megolo lefaseng.Ge ki\u0161ontle ya rena e gola, ekonomi ya rena le yona e tla gola ya hlola me\u0161omo ye ment\u0161i. Maemakepe a bo kgoni a mant\u0161i a tla dira gore ekonomi ka moka e \u0161ome gabotse \u2013 gomme ge bont\u0161i bja maemakepe bo oket\u0161ega, go tla hlolega me\u0161omo mo maemakepeng ka bowona.Go hlola Taolo ya Maemakepe a Set\u0161haba bjalo ka tlalelet\u0161o ya Transnet ka boto ya yona, gare ga t\u0161e dingwe, e ra gore matlotlo ao a dirilwego ke maemakepe a ka \u0161omi\u0161wago go feto\u0161a didiri\u0161wa t\u0161a kgale le go mpshafat\u0161a le go katolo\u0161a maemakepe a rena, e lego mo\u0161omo wo o ditelegile ka sebaka sa go feta mengwaga ye lesome.Gare ga t\u0161e dingwe, di mpshafat\u0161o t\u0161e di tla hlo hlelet\u0161a legoro la praebete go dira dipeelet\u0161o t\u0161e dint\u0161i go infrastrakt\u0161ha ya ekonomi ya naga. Batho ba bangwe ba t\u0161weledit\u0161e matshwenyego a gore se se tla t\u0161eela mmu\u0161o maatla goba sa fokot\u0161a mohola wa di-SOE. Gabotse, se ga se nnete.Dimphsafat\u0161o t\u0161e di tla kgo nthi\u0161a gore ge infrastrakt\u0161ha ye e beakant\u0161wego e dula ka polokego ka diatleng t\u0161a mmu\u0161o, di-SOE t\u0161a rena di tla \u0161oma ka bokgoni gomme diintasteri t\u0161eo di di thekgago di tla kgona go phadi\u0161ana ka katlego kudu. Go no swana, dimpshafat\u0161o t\u0161e di bohlo kwa go kgonthi\u0161a gore di-SOE di phethagat\u0161a ditaolelo t\u0161a t\u0161ona t\u0161a kaonafat\u0161o ya go phatlalala go thekga badudi ka moka le ekonomi.Dipholisi t\u0161a rena le bjale di sa re di-SOE di swanet\u0161e go kgatha tema ye bohlokwa go thekga kgolo ya ekonomi ya rena. Mo\u0161omo wa rena ke go di bea motheong wa go kwagala, gore di kgone go \u0161omela bengdi\u0161ere ba t\u0161ona ba bohlokwa \u2013 e lego batho ba Afrika Borwa.\n", "edition": "2021-07-ed2", "language_code": "nso"}
{"title": "SANDF e lwant\u0161hana le COVID-19\n", "author": "More Matshediso \n", "text": "SANDF e thu\u0161a go dira diteko t\u0161a batho ka bont\u0161i, go ba lekola le go lota mehlala ya bao ba fetet\u0161wego, ebile e thu\u0161a gape le ka matsogo maokelong.\nBa\u0161omedi ba Ditirelo t\u0161a Maphelo t\u0161a Se\u0161ole sa Afrika Borwa ba biledit\u0161we go tlo \u0161oma ka mo profenseng gore ba thu\u0161e go imolla boima bjo bo rwelwego ke ba\u0161omedi ba tlhokomelo ya maphelo.\nSehlophat\u0161homo se sa Dingaka se romet\u0161we Sepetlele sa Thuto sa Chris Hani Baragwanath gola Johannesburg.\nKa ge profense ya Gau teng e nale le palo ya godimodimo ya diphetelo t\u0161a leuba la COVID-19 nakong ye ya le photo la boraro, sepetlele se se tsebagadit\u0161we bjalo ka bookelo bja maphelo ba profense ye ebile bo tlogelet\u0161we balwet\u0161i ba COVID-19.Pele ba thomi\u0161a ka mo\u0161omo, maloko a Sehlophat\u0161homo se sa Dingaka ba ile ba swanela ke go entelwa gore ba bolokege ge ba le gare ba kalokana le palo ye hlatloget\u0161ego godimo ya di tshwaet\u0161o le bao ba amogelwago ka bont\u0161i ka maokelong.\nMolaodimogolo wa  Sehlophat\u0161homo se sa Dingaka Mokholonele Fezeka Mabona, yo e lego mooki wa profe\u0161e nale, o bolet\u0161e gore o swari\u0161ana mo\u0161omo wa ka bookelong le maloko a sehlopha se.\n\u201cSehlopha se se bop\u0161a ke  ditsebi t\u0161a tlhokomelo ya maphelo, go akaret\u0161wa baoki, dingaka, badiri\u0161animmogo ba t\u0161a maokelo le ditsebi t\u0161a polokego le t\u0161a maphelo me\u0161o mong,\u201d a realo.\nBont\u0161i ba baoki sehlo pheng se ba nale mangwalo a thuto ya t\u0161a booki mae mong a tikrii, ka magoro a go fapafapana a me\u0161omo ya t\u0161a booki, go akaret\u0161wa le tlhokomelo ya maphelo ya motheo.\n\u201cBa bangwe ba baoki ba filwe tlhahlo ya go dira dioparei\u0161ene.\nKa moka ga rena mo re thomile re \u0161oma bjalo ka baoki ba pholo, baoki ba go belegi\u0161a, bahlahli le balaodi ba baoki ka se\u0161oleng le ka dipetleleng  t\u0161a mmu\u0161o,\u2019\u2019 a realo a tlalelet\u0161a seo a se bolet\u0161ego.\nSehlopha se se arogant\u0161we ka dihlophat\u0161homo ebile se \u0161oma mmogo le ba\u0161omedi ba ka sepetlele ka go \u0161iedi\u0161ana go ya ka dinako t\u0161a bona t\u0161a go theogela mo\u0161omong, le go ya ka nyakego ya ba\u0161omi bookelong bjo. Ka motsotso wo, sehlopha se se gare ka go aba ditirelo t\u0161a tlhokomelo ya maphelo diwateng t\u0161e tshela t\u0161a bookelo.\n\u201cPalo ya ba\u0161omedi ba sepetlele se e fase kudu go ka kgona go swaragana le palo ya diphetelo ka motsotso wo. Go bohlokwa kudu go rena gore re leke ka mo re ka kgonago ka gona go ba thu\u0161a gore ka moka ga rena re tle re kgone go efoga kgate-lelo ye t\u0161welago pele go imela peakanyo ya tlhokomelo ya maphelo,\u201d a realo Mabona. Polelong ya gagwe, o bolet\u0161e gape le gore moya wa go \u0161oma ka sehlopha magareng ga baoki ba go t\u0161wa SANDF le ba sepetlele se sa mmu\u0161o  o bile o mobotse kudu go fihla nakong ye.\nKa baka la tlhatlogo ya diphetelo t\u0161a COVID-19, go letet\u0161we gore sepetlele se se amogele mepete ye ment\u0161i ya balwet\u0161i, nepo e le go oket\u0161a mepete ye lego gona gabjale ya go lekana balwet\u0161i ba 96 gore balwet\u0161i ba bangwe ba bant\u0161i le bona ba hwet\u0161e mepete.  ", "edition": "2021-08-ed1", "language_code": "nso"}
{"title": "Mmu\u0161o o thekga  dikgwebo le ba\u0161omi\n", "author": "vukuzenzele unnamed\n", "text": "Go bengdikgwebo ba bant\u0161i, go bona kgwebo yeo o e godi\u0161it\u0161ego go tloga mathomong e goga ka kgara, goba e gapelet\u0161ega go phu hlama, ke lerumo pelong.\nGo tloga mola go thomang leuba la COVID-19, ka madimabe ke sona seemo seo dikgwebo t\u0161e nt\u0161i, t\u0161e kgolo le t\u0161e nnyane, di le baganego le sona ebile seemo se ga se diragale fela ka mo na geng ya gaborena eup\u0161a se direga lefaseng ka bophara.\nLeuba le, gotee le magato ao re ilego ra swanela ke go a latela go laola go phatlalala ga baerase ye a bile le ditlamorago t\u0161e mpe godimo ga dikgwebo.\nMo matsapeng a rena a go kalokana le leuba le, re ile ra diri\u0161a lemanoga la go ikala godimo ga tshedimo\u0161o le bo hlatse bjo kgobokedit\u0161wego  go bobedi pholisi le go phe thagat\u0161wa ga yona, go sekegela diphati\u0161i\u0161o t\u0161a saenthefiki, tsebo le mabokgoni a t\u0161a booki, le ditla morago t\u0161a lemanoga le mafapheng ka moka a set\u0161haba.\nRe lekile ka fao re ka kgo nang go hlola tekatekano magareng ga go pholo\u0161a ma phelo a batho le go \u0161irelet\u0161a mekgwa ya bona ya go iphedi\u0161a.\nRe lekile ka fao re ka kgo nang go fedi\u0161a ditlamorago t\u0161a dikilet\u0161o t\u0161a mesepelo ka go latelana go lebelet\u0161we mekgwa yeo batho ba iphedi\u0161ago ka yona, go se dire bjalo re be re sena kgetho ge e se fela go ipea  kotsing ya go welwa ke leuba le lengwe gape leo go ka kgona galago gore le be le \u0161oro kudu ebago leuba la bohloki le la tlala kamoso.\nMo mat\u0161at\u0161ing a mathomo a ngwaga wa go feta, re tsebagadit\u0161e magato a go swana le Setlamo sa COVID-19 sa Nakwana sa Kimollo ya Bengme\u0161ong/Ba\u0161omedi (TERS), Setlamo sa COVID-19 sa Kgonthi\u0161i\u0161o ya Dikadimo le magato a go fapafa pana a go thekga dikgwebopotlana le go aba kimollo ya semee tseng le ya nakwana go ba\u0161o medi le bengdikgwebo bao ba tlalet\u0161wego.\nGodimo ga mo, Thu\u0161o ya T\u0161helete ya Moswanano\u0161i ya Kimollo ya Masetlapelo a COVID-19 Set\u0161habeng le go dira gore dithu\u0161o t\u0161a t\u0161helete ya leago di ati\u0161we nageng ka bophara e thu\u0161it\u0161e go hola bahloki ka o tee ka o tee le malapa.\nKa magato a re kgonne go bea ka fase ga taolo ditlamorago t\u0161e \u0161oro t\u0161a leuba le, ra efoga go tswalelwa ga dikgwebo t\u0161e nt\u0161i le go loba me\u0161omo ye mengwe ye ment\u0161i. Ka magato a re bile le motheo wo tielet\u0161ego wa Leano la Kago-lefsa ya Ikonomi le go Boet\u0161wa Sekeng ga yona leo le tsebaga dit\u0161wego ka Diphalane ngwaga wa go feta.\nBjalo ka karolo ya leano le, re tsebagadit\u0161e Tso\u0161olo\u0161o ya Me\u0161omo ka Mopresidente go fana ka letseno le thekgo ya mekgwa ya go iphedi\u0161a go thu\u0161a dimi lione t\u0161a batho bao ba holegilego lenaneong le.Ka lona lenaneo le la tso\u0161olo\u0161o ya me\u0161omo, baswa ba go feta 300 000 ba thwet\u0161we bjalo ka bathu\u0161i ba ka dikolong. Balemi ba go iphedi\u0161a ka temo ba go feta 100 000 ba ngwadi\u0161it\u0161we ka gare ga lenaneo la mathomothomo  la go swana le le no\u0161i fao ba  kgonang go fihlelela thekgo ya sethekniki.\nBaswa ba go feta 30 000 ba filwe menyetla mafapheng a set\u0161o,  boihlamelo le dipapadi. Baswa  ba go ba le tsebo ba filwe me nyetla tlhabollong ya mananeo kgoparara, tlhokomelo ya ma phelo, pabalelo ya tikologo le mafapha a mangwe a mant\u0161i.\nGo nale ditaet\u0161o t\u0161eo di holofet\u0161ago t\u0161a gore ikonomi ya rena e ya kaonafala, ka kgolo le ka hlolego ya me\u0161omo mo mafapheng a mant\u0161i, go thoma ka bohlami, t\u0161a meepo go fihla ka temo.\nGo le bjalo re tseba gabotse  gore segolothata tabeng ye ke  go se dudi\u0161ege ga ba\u0161omedi le bengdikgwebo bao ba hlori\u0161it\u0161wego go se lekane le selo tekanong ya go feta ngwaga le seripa, ebile ba be ba thoma go ba le tshepho ya go bona maemo a bona a kaonafala ge ikonomi  e be e bulwa ka go nanya. Tlhatlogo ya go gola ka lebelo yeo e gakat\u0161wago ke mohuta wo moswa wa baerase wa Delta e dirile gore go be maleba go hloma dikilet\u0161o t\u0161e tii\u0161edit\u0161wego letsogo ka leemaema la batho, ka go bulwa ga dikgwebo t\u0161e it\u0161ego le ka di kgobokano t\u0161a batho set\u0161habeng, magareng ga t\u0161e dingwe.\nGo be go se bonolo go t\u0161ea diphetho t\u0161e, ka ge go be go hlokomet\u0161we ditlamorago t\u0161a t\u0161ona godimo ga mekgwa yeo batho ba iphedi\u0161ago ka yona. Go swana le ka fao re dirilego ka gona ge leuba le le thoma,  re tsenet\u0161e dipoledi\u0161ano le  badiri\u0161ani ba rena ka moka set\u0161habeng, dikgwebo, ba\u0161omi le mekgatlo ye lego set\u0161ha beng go bona gore ke magato  a fe a go swarelela a dit\u0161helete ao re ka a tsebagat\u0161ago go thekga  dikgwebo le batho ka no\u0161i tlalelong ye ba lego go yona ka  nako ye.\nDitheri\u0161ano t\u0161a Lekgotla la Boset\u0161haba la Tlhabollo ya Ikonomi le Ba\u0161omi le dirile gore go fihlelelwe kwano ya gore magato ao a ka phethagalago gabonolo le a dit\u0161helete t\u0161a go swarelela t\u0161eo di ka re tli\u0161et\u0161ago kimollo ya ka pejana ke go oket\u0161a nako ya setlamo sa TERS sa CO VID-19 go mafapha ao a angwego ke dikilet\u0161o t\u0161eo di feto\u0161it\u0161wego t\u0161a Maemo a Bone.\nGo thekga dikgwebo t\u0161eo e lego gore dilaesense le diphemiti t\u0161a t\u0161ona t\u0161a go \u0161oma di felet\u0161we ke nako magareng ga Hlakola 2020 le Phupu 2021, re oket\u0161a nako ya t\u0161ona ya go ba molaong go fihla ka la 31 Manthole 2022. Godimo ga mo, dilaesense t\u0161e difsa t\u0161a dikgwebo goba diphemiti t\u0161eo di lokolot\u0161wego go thoma ka la 1 Mosegamanye le t\u0161ona di tlo ba molaong go fihla ka la  31 Manthole 2022, ebile go ka se lefi\u0161we ditefi\u0161o dife goba dife t\u0161a dilaesense t\u0161eo.\nMo ngwageng wa go feta,  re be re \u0161oma ka tsela ye swanago go \u0161irelet\u0161a ba\u0161omedi  bao ba lego kotsing bao me\u0161omo ya bona e lego kotsing, kudu kudu mafapheng ao a amegilego kudu go swana le bobapat\u0161i, dijo le dino le intasteri ya t\u0161hipi. Ka  ditshepedi\u0161o t\u0161eo di sepe t\u0161wago ke Khomi\u0161ene ya Poelano, Bonamodi le Ditheri\u0161ano (CCMA), go pholo\u0161it\u0161we me\u0161omo ye ka bago 58 000.\nKa baka la ge leuba le le  sa laet\u0161e gore le ka fela ka yona nako ye, dikgwebo le ba\u0161omi  ba sant\u0161e ba le kotsing.\nSe se kgonaget\u0161e ka baka la dikwano t\u0161eo di tsenet\u0161wego  le set\u0161haba t\u0161eo di t\u0161welago pele  go phethagala gore mmu\u0161o,  dikgwebo le ba\u0161omi ba kgone  go \u0161oma mmogo go \u0161ire let\u0161a ba\u0161omi le dikgwebo kga hlanong le ditlamorago t\u0161a  leuba le ikonoming ya naga.\nGabjale, seo se tlago pele ga t\u0161ohle ke go pholo\u0161a maphelo, le go netefat\u0161a gore re fana ka thekgo ye maleba, ka mo re ka kgonang ka gona, go efoga gore dikgwebo t\u0161e dingwe di tswalelwe le go efoga go loba me\u0161omo ye mengwe ye ment\u0161i.\nGo swana le ka fao re  dirilego ka setlamo sa TERS sa COVID-19, mmu\u0161o o ikgafet\u0161e go t\u0161welapele ka dipoledi\u0161ano t\u0161a ona le dikgwebo le ba\u0161omi go hwet\u0161a ditharollo t\u0161eo di ka re tshedi\u0161ago dinako t\u0161e t\u0161e boima gore re pholo\u0161e maphelo le go \u0161irelet\u0161a mekgwa ya batho ya go iphedi\u0161a.\n", "edition": "2021-08-ed1", "language_code": "nso"}
{"title": "Dit\u0161haba t\u0161e di kopanego di bohlokwa go katlego ya Afrika Borwa\n", "author": "vukuzenzele unnamed\n", "text": "Se se hlatset\u0161we ka diti ragalo t\u0161a masetlapelo t\u0161eo di diragat\u0161ego Phoenix le eThekwini.\nNakong ya dikhuduego t\u0161e mpe le go feta ka temokra sing ya rena, le klaemete yeo e \u0161et\u0161ego e tlet\u0161e ka dikgo nono le mat\u0161hogo, batho bao ba bego ba phela mmogo ka khut\u0161o ba hlanogelane.\nGo sa na le t\u0161e nt\u0161i t\u0161eo re swanet\u0161ego go di utolla ka ditiragalo t\u0161eo di diraget\u0161ego.\nKoket\u0161ego ya ditaba t\u0161a maaka, pheto\u0161o ya diswant\u0161ho le tshedimo\u0161o ya maaka di dirile gore go be bothata go aroganya ditaba t\u0161a nnete le t\u0161a maaka.\nEup\u0161a re a tseba go t\u0161wa go dipego t\u0161a semmu\u0161o le maikarabelo a batho gore batho ba be ba thiba ditsela ka lebaka la semorafe, batho ba bangwe ba be ba nt\u0161hwa ka difatanageng t\u0161a bona gomme ba bethwa, gomme ba bangwe ba tlontlolot\u0161we le go nyat\u0161wa. Batho ba mmalwa ba bolailwe.\nBont\u0161i bja t\u0161e di diraget\u0161ego ke dipoelo t\u0161eo di bego di se a letelwa t\u0161eo batho ba e t\u0161eelago molao matso gong. Go it\u0161eela malao matsogong go ka se kgo-tlelelwe ka mo nageng ye. Ke bosenyi gape go kotsi.\nBjale ka gore go okobet\u0161e mo mafelong ao a amegilego, mekgatlo ya rena ya phethagat\u0161o ya molao e nyaki\u0161i\u0161a ditiro  ka moka t\u0161a bosenyi.\nSehlopha sa banyaki\u0161i\u0161i se filwe mo\u0161omo wa go \u0161ogana le babolai gomme ba \u0161omi \u0161ana kudu le badudi lefe long leo.\nGo na le bao ba swe rwego gomme bao ba rwelego maikarabelo ba tla lebane  le molao.\nBont\u0161i bja dipolelo t\u0161a ditira galo t\u0161a Phoenix bo tlet\u0161e ka maitekelo a go lwa ka semo rafe. Go tii\u0161et\u0161wa ke batho ba go se tsebege go bobegaditaba bja leago le melaet\u0161a ya sehlopha yeo e dirago ditatofat\u0161o t\u0161a go t\u0161ho\u0161a le go ipilet\u0161a gore batho ba ipu\u0161elet\u0161e.\nGo bile le maitekelo a go t\u0161welet\u0161a se bjalo ka dintwa t\u0161a semorafe gare ga maAfrika le Maindia.\nGo no swana le ge go bile le batho bao ba lekilego go \u0161omi\u0161a bo\u0161aedi batho bao ba hlokago go hlola hlakahlakano, go na le bao ba nyakago go t\u0161welet\u0161a ditiro t\u0161a bosenyi go fihlelela dinepo t\u0161a bona gomme ba khuta ka gore ke ditiro t\u0161a semorafe.\nBa ka se atlege. Afrika Borwa e na le histori yeo e ikgant\u0161hago ka yona ya maitshwaro a mabotse a go se be le semorafe le t\u0161homi\u0161ano ya batho ba go \u0161oma. Dit\u0161haba t\u0161a maAfrika le maIndia di dut\u0161e di swaragane mo ntweng ya mmu\u0161o wa kgate -lelo le, mmogo le dit\u0161haba t\u0161e dingwe, ba dula ba ikgafile go ba set\u0161haba sa go swaragana sa temokrasi.\nGo arabela let\u0161hogo le go se tshepane, batho ba Phoenix le mafelo a kgauswi elego a Bhambayi, Zwelitsha le Amaoti ba \u0161omana le go bo\u0161et\u0161a maemo sekeng.\nBa thu\u0161wa ke mekgatlo ya khut\u0161o yeo e hlomilwego ke Tirelo ya Maphodisa a Afrika Borwa ka tiri\u0161ano le baeta pele ba set\u0161haba, dit\u0161haba di kopane go thekga bao ba amilwego ke dikhuduego le go bula ditsela t\u0161a dipoledi\u0161ano.\nYe ga se karolo e le tee ya naga yeo e kopanego le ditlhohlo t\u0161a mohuta wo.\nMaitapi\u0161o a rena a go aga dit\u0161haba t\u0161e di kopanego a gakant\u0161hwa ke bohwa bja mmu\u0161o wa kgatelelo le go se lekalekane mo go t\u0161welago pele.\nDitoropokgolo t\u0161a rena, dotoropo le mafelo a magaeng ka moka a sa arogant\u0161we ke bobedi morafe le maemo.\nSe ga se hlohlelet\u0161e tiri\u0161ano le kwe\u0161i\u0161ano, gomme se thi bela mo\u0161omo wo re o dirilego wa go aga set\u0161haba sa go  se be le semorafe.\nGo loki\u0161a go se lekalekane mo e swanet\u0161e go ba karolo ya go aga ekonomi yeo e akaret\u0161ago batho ka moka le go kaonafat\u0161a maemo a go phela a maAfrika Borwa ka moka.\nKe ka lebaka leo re \u0161omago go aga diekonomi t\u0161a metse setoropo le metsemagae, le go nepi\u0161a kgolo ya dikgwebo t\u0161e dinyenyane. Ke ka lebaka leo re beelet\u0161ago go infrastrakt\u0161ha mo mafelong a le go \u0161oma go kaonafat\u0161a kabo ya ditirelo.\nKa nako ye tee, re swanet\u0161e go lwant\u0161ha semorafe mo dit\u0161habeng t\u0161a rena. Re swanet\u0161e go ba le dipoledi\u0161ano t\u0161a nnete e sego fela ka maitshwaro a rena go ba bangwe, eup\u0161a le gape ka maemo a dilo t\u0161eo di re kgaoganyago.\nGe fela lehumo le dibaka ka Afrika Borwa di sa laolwa kudu ke gore motho ke wa morafe ofe le gore ke wa  bong bofe, re ka se kgone go aga set\u0161haba sa nnete se se kopanego.\nDitiragalo t\u0161a Phoenix ke kgopot\u0161o ye bohloko ya ka moo re sa nago le mo\u0161omo wo mont\u0161i wo re swanet\u0161ego go o dira go aga dit\u0161haba t\u0161e di kopanego t\u0161eo di tlo\u0161it\u0161ego ka katlego mellwane ya nako ya go feta.\nDitiragalo t\u0161e di bont\u0161ha gape ka moo batho ba bangwe ba ikemi\u0161edit\u0161ego go re aroganya, le ka moo re swanet\u0161ego go dira t\u0161ohle go ba ganet\u0161a.\nKe maikarabelo a rena ka moka go thekga dit\u0161haba t\u0161e t\u0161a eThekwini le t\u0161e dingwe mo leetong la bona la poelano le go fodi\u0161ana.\nTemokrasi ya rena e agilwe ke batho ba go rata khut\u0161o le bao ba ratago go kopant\u0161ha set\u0161haba. Baagi ba tokologo ya rena ke bagale ba bagolo ba banna le basadi ba maAfrika, Maindia, Makhalate le Bathoba\u0161weu bao ba kge thilego gore re boelanya go na le go ipu\u0161elet\u0161a, le gore go be le khut\u0161o sebakeng sa ntwa.\nBjale ka ge re thomile ka di kgato t\u0161a go thobana matswalo go latela ditiragalo  t\u0161eo di re t\u0161ho\u0161it\u0161ego re le set\u0161haba ka moka, a re beng selo  se tee.\nA re se dumeleleng gore diphapano t\u0161a rena di re thibele gore re fihlelele selo seo re se nyakago ka moka.\nA re \u0161omi\u0161aneng go aga bokamoso bjo ka moka ga rena re bo nyakago bjoo bo tla holago batho ka moka ka go lekana.", "edition": "2021-08-ed2", "language_code": "nso"}
{"title": "Thu\u0161a  barutwana go tlwaela go phela  le COVID-19\n", "author": "More Matshediso\n", "text": " Barutwana ba dut\u0161e ba lebane le di tlhohlo ka lebaka la Bolwet\u0161i bja Corona virus  (COVID-19) le melao ya go dula ka gae.\nGo bile le diphetogo t\u0161e dikgolo dikolong t\u0161a Afrika Borwa, gomme se se ka dira gore barutwana ba kwe ba t\u0161hogile gape ba \u0161ia.\nBarutwana ba ile ba swa nela go tlwaela go ithuta ka inthanete le go ditelwa dithu tong t\u0161a bona, go se kopane le batho ba bangwe, go lahle gelwa, manyami le bohloko, t\u0161eo ka moka di ka hlo lago let\u0161hogo le kgatelelo ya monagano.\nSetsebi sa monagano  sa thobamatswalo Boitu melo Tlhapane, yoo a \u0161omago Lekaleng la Thuto ya Kakaret\u0161o ka Kgorong ya Thuto ya Freistata, o re go  kwa o t\u0161hogile o na le kgatelelo ya monagano dina kong t\u0161e t\u0161a boima go a kwe\u0161i\u0161ega.\n\u201cBarutwana gonabjale ba na le nako ye e ka bago ngwaga le seripa ba feto get\u0161e go mokgwa wo mofsa wa go ithuta, ka nako ye nnyane ya go kopana le go ruta.\n \u201cBa bant\u0161i ba ile ba swa nela ke go ithua ka no\u0161i,  mola ba phela ka kgonono  ka bokamoso bja bona le khuet\u0161o ya COVID-19  mo  ditshepong t\u0161a bona le ditorong t\u0161a bona, mo bophelong bja lapa la bona le leagong la bona,\u201d gwa realo Tlhapane.\nKa moo o ka \u0161oganago le seemo O hlalo\u0161a gore let\u0161hogo ke go \u0161ia goba go ngongorega ka selo seo o sa tsebego gore phelet\u0161o ya sona e tla ba eng. Go thu\u0161a barutwana go \u0161ogana le seemo, o fa dikelet\u0161o t\u0161e di latelago:  \u2022 Kwe\u0161i\u0161a gore go tlwalegile go t\u0161hoga le go \u0161ia. Se ga se re gore o na le bofokodi.\nGo lokile gore o se se be gabotse.\n\u2022 Seo o se dirago ka go \u0161ia ga gago ke seo se lego bohlokwa. Naa o latela melao ka moka ya COVID-19  yeo e beilwego go \u0161irelet\u0161a wena le ba bangwe? Ke eng se sengwe seo o ka se dirago go kgonthi\u0161a polokego ya gago le ba bangwe?\u2022 Naa o na le tshedimo\u0161o ya go tshepagala ka COVID19 go ka go thu\u0161a ge wena le bao o ba ratago le ka fetelwa?\u2022 Naa o na le thekgo ya baruti\u0161i, balapa le bagwera go go thu\u0161a ge o ikwa o na le kgonono goba o na le kga telelo ya monagano goba let\u0161hogo.\nBaruti\u0161i le bona ba ka fa barutwana thekgo ntle le go kopana le bona ka go ba  fa didiri\u0161wa t\u0161a go ithuta ka inthanete le go ba direla dihlopha t\u0161a go ithuta  mo intheneteng; ka go ba gopot\u0161a go ithuta e lego seo se tla hlohlelet\u0161ago baru twana go ithuta ge ba le ka gae; le go ba hlohlelet\u0161a go boledi\u0161ana ka mat\u0161hogo a bona ka ga go tsena sekolo.\n\u201cSe se bohokwa, kudu go dithutwana t\u0161eo di ba pale lago,\u201d a tlalelet\u0161a.\nBalapa le bagwera ba ka fa barutwana thekgo ya maikutlo, ka tsela ya go ba hlohlelet\u0161a le go ba kgonthi\u0161i\u0161et\u0161a nako le nako, gwa realo Tlhapane.\n\u201cBarutwana ba hloka go gopot\u0161wa nako le nako gore maitapi\u0161o le boikgafo bja bona di a lemogwa gape di a  lebogwa, ka gona seo se  oket\u0161a boitshepo bja bona.\nKa moo o ka fokot\u0161ago let\u0161hogo Tlhapane o re go na le  ditsela t\u0161e mmalwa t\u0161eo batswadi le barutwana ba ka fokot\u0161ago let\u0161hogo. T\u0161ona  ke t\u0161e:  \u2022 Kgonthi\u0161a gore go na le ditshepedi\u0161o t\u0161e di latelwago t\u0161a ka mehla t\u0161a go ithuta, go robala le go kopana le batho. Se se tla thu\u0161a barutwana go fihlelela dinepo t\u0161a bona ka dinako t\u0161e di beilwego, mola di ba thu\u0161a go ikwa ba na le taolo dithutong t\u0161a bona.\n\u2022 Barutwana ba swanet\u0161e go \u0161omi\u0161a methopo ya bona ka moka yeo e lego gona yeo ba e filwego sekolong le go mananeo a go ithuta, ao a sepelelanago le lena neothuto, ao a ga\u0161wago thelebi\u0161eneng le radiong.\n\u2022 Batswadi ba ka thu\u0161a ka go kgonthi\u0161a gore barutwana ga ba theelet\u0161e le go bogela kudu ditaba t\u0161a COVID19, kudu t\u0161e di amanago le mahu le ditaba t\u0161a go se be t\u0161a nnete, ka ge se se tla godi\u0161a mat\u0161hogo a bona gomme sa dira gore ba be le mathata a mant\u0161i a mona gano.\n\u2022 Barutwana ba swanet\u0161e go fokot\u0161a go \u0161omi\u0161a bobegaditaba bja leago, ka ge bo senya nako ya dithuto gape bo \u0161iti\u0161a kudu.\n\u2022 Balapa ba ka feto\u0161a mekgwa ya bona ya go phela ka go tsenya me\u0161omo ya go ihlo komela, go swana le go ithobolla le go raloka.\n \u201c G e  m o r u t w a n a  a  l a h l e gelwa ke motho yo a mo ratago, a ka itemogela maswao a manyami a go swana le kgatelelo ya monagano le let\u0161hogo.\n\u201cGo bohlokwa gore sekolo le batswadi ba romele barutwana ba go thekgo ya monagano le leago, yeo e fiwago ke Kgoro ya Thuto ya Motheo, goba ba bonane le methopo ya go se lefelwe goba dikliniki t\u0161a moo ba dulago gona gore ba ba romele go batho ba maleba,\u201d gwa realo Tlhapane.\nMaswao a kgatelelo ya monagano Batswadi ba swanet\u0161e go lemoga le go lebelela maswao a go fapana ao a ka bont\u0161hago gore bana ba bona ba na le kgatelelo ya monagano. Wona a akaret\u0161a:\n\u2022 Ge ngwana a dula a le tee  a sa kopane le ba bangwe.\n\u2022 Go se je le go se robale gabotse.\n\u2022 Go huduega maikutlo kudu, go swana le go lla nako le nako, pefelo ya go se laolege goba go befelwa ka pela.\n\u2022 Go swara bothata go hlokomedi\u0161i\u0161a.\n\u2022 Go se fet\u0161e me\u0161omo le me\u0161omo ya sekolo ya go direlwa gae.\n\u2022 Mathata a maitshwaro, go swana le go ba le dintwa.\n\u2022 Go fa mabaka a go se kwagale a gore a se ye seko long.\n\u2022 Go dula a le mogaleng goba go dinetweke t\u0161a bobegadi taba bja leago.\n\u2022 Go palelwa ke go fet\u0161a me\u0161omo ye mengwe ya ka lapeng.\nBatswadi le barutwana ba ka ya diofising t\u0161a selete t\u0161a kgoro go hwet\u0161a thu\u0161o.  Ba ka kgokagana gape le Sehlopha sa Kgate lelo ya Monagano le Let\u0161hogo sa Afrika Borwa, go 0800 567 567 goba ba romela SMS go 31393 gomme mothoba matswalo o tla ba lelet\u0161a.", "edition": "2021-08-ed2", "language_code": "nso"}
{"title": "Go aga set\u0161haba sa go hloka go Thop\u0161a ga Mmu\u0161o\n", "author": "vukuzenzele unnamed\n", "text": "Le ge modulasetulo wa komi\u0161ene, Motlat\u0161a Moahlodi Gomang ka Nna Raymond Zondo a rile go ka nna gwa hlokega gore dihlatse t\u0161e mmalwa t\u0161a tlalelet\u0161o di fe bohlatse, mo\u0161omo wa komi\u0161ene bjale o \u0161alet\u0161we ke kgato ye tee pele o ka phethwa.\nYe ke phihlelelo ye bohlokwa ya go re bata-met\u0161a kahlolong mabapi le ye nngwe ya ditiragalo t\u0161e di hlot\u0161ego tshenyo ye kgolo historing ya temokrasi ya rena.\nLe pele Moahlodi Zondo a i\u0161a dikhwet\u0161o le ditigelo t\u0161a gagwe go Mopresidente, ka moka re ka dumela gore mo\u0161omo wa komi\u0161ene o bile wo bohlokwa kudu.\nNakong ya mengwaga ye meraro, re kwele bohlatse bja go hlalo\u0161a ditiro t\u0161a bome nemene bja go tsenelela. Re kwele ka ga ditiro t\u0161eo di hlot\u0161ego bohodu bja dibilione t\u0161a diranta t\u0161a t\u0161helete ya set\u0161haba. Re kwele ka mo dihlongwa t\u0161e nt\u0161i t\u0161a set\u0161haba le dikhamphani t\u0161a mmu\u0161o di ilego t\u0161a dirwa ka boomo gore di fokole.\nPont\u0161ho ya mohuta, bogolo le botebo bja go thop\u0161a ga mmu\u0161o ga se ya dirwa ka morago ga mabati ao a tswalet\u0161wego, eup\u0161a e dirilwe ka kga\u0161o ya naga ka bophara.\nGo dumelela Maafrika Borwa ka moka go latela ditshepet\u0161o t\u0161a khomi\u0161ene, go thu\u0161it\u0161e gore set\u0161haba se be le tshepo go temokrasi ya rena ka tsela yeo e hlohlelet\u0161ago go direla dilo pepeneneng le go se khuti\u0161e selo.\nNaga e kolota bohle bao ba kgathilego tema mo\u0161omong wa komi\u0161ene ditebogo; go tloga go bao ba dirilego diphuruphut\u0161o, ba nyaki\u0161i\u0161a gomme ba kgoboket\u0161a tshedimo\u0161o ye nt\u0161i; go fihla go dihlatse t\u0161e nt\u0161i t\u0161eo di ilego t\u0161a paka le go fa bohlatse; go fihla go boraditaba bao ba begilego ditshepet\u0161o ka botshepegi; go fihla le go boramolao bao ba thu\u0161it\u0161ego go hlagi\u0161a bohlatse.Re kolota sekoloto sa ditebogo le go batho ba bangwe ba bant\u0161i, ba bangwe ba bona re sa dut\u0161e re sa ba tsebe le lehono, bao ditiro t\u0161a bona di huedit\u0161ego tlhamo ya komi\u0161ene le mathomong. Ba ke batho bao ba utolot\u0161ego ditiro t\u0161e di gononelwago t\u0161a bosenyi, bao ba ilego ba ema ba tiile, bao ilego ba bula melomo, le bao ba ilego ba hlama masolo \u2013 mmogo a pele ga set\u0161haba le a ka morago mo batho ba sa ba bonego \u2013 go emi\u0161a go thop\u0161a ga mmu\u0161o. Malebo go bona ka gore bjale re bolela ka go thop\u0161a ga mmu\u0161o bjalo ka tiragalo ye e fetilego.Go thop\u0161a ga mmu\u0161o ga se gwa iphedi\u0161a. Go fedi\u0161it\u0161we ke ditiro t\u0161a go kopanywa t\u0161a Maafrika Borwa a go fa-pafapana ka ditsela t\u0161e nt\u0161i, bao ba \u0161omago mafelong a go fapafapana go bu\u0161et\u0161a seriti sa molaotheo wa rena wa temokrasi. Go tla t\u0161wa go rena ka moka go netefat\u0161a gore ditiro t\u0161a mohuta wo ga di dumelelwe go ipu\u0161elet\u0161a.\nMengwageng ye meraro ye e fetilego, re t\u0161ere dikgato t\u0161e mmalwa t\u0161e bohlokwa go lwant\u0161ha bomenemene le go thop\u0161a ga mmu\u0161o. Re be re aga lefsa ka tlhokomelo ye kgolo ditheo t\u0161a go swana le Bolaodi bja Boset\u0161haba bja Bot\u0161hot\u0161hi\u0161i (NPA), Tirelo ya Sephodisa ya Afrika Borwa (SAPS), Tirelo ya Met\u0161helo ya Afrika Borwa (SARS) le t\u0161e dingwe.\nRe beakant\u0161e dikarolo t\u0161e mp\u0161ha ditheong, bjalo ka go hloma Kantoro ya Bolaodi bja Dinyaki\u0161i\u0161o ka setheong sa NPA go t\u0161hot\u0161hi\u0161a melato ya maemo a godimo a bomene mene, le Kantoro ya Melato ya go Ikgetha ya setheo sa Yuniti ya Dinyaki\u0161i\u0161o t\u0161a go Ikgetha (SIU) go gata mohlala le go bu\u0161a matlotlo a mmu\u0161o ao a utswit\u0161wego.\nRe fetot\u0161e boetapele bja dikgwebo t\u0161e mmalwa t\u0161a mmu\u0161o (di-SOE) t\u0161e bohlokwa, gomme ra thoma tshepet\u0161o ya go bu\u0161et\u0161a dit\u0161helete le tshepet\u0161o ya t\u0161ona sekeng. Re gare re \u0161omana le mmotlolo wo mofsa wa di-SOE wo o tlogo hlohlelet\u0161a go direla dilo pepeneneng, go t\u0161ea mai-karabelo le go di t\u0161wet\u0161a pele. Bogolo bja mo\u0161omo wo bo t\u0161wela pele. Go na le mafelo moo t\u0161welopele e sepet\u0161ego ka go nanya kudu go feta ka mo re bego re holofet\u0161e, gomme bjale mafelo ao a hwet\u0161a \u0161edi ya tlalelet\u0161o.\nDikhwet\u0161o le ditigelo t\u0161a komi\u0161ene ntle le pelaelo di tla maatlafat\u0161a maitapi\u0161o a. Re letet\u0161e gore komi\u0161ene e hlathe a mangwe a mafokodi a ditshepet\u0161o, a go kgont\u0161ha go thop\u0161a ga mmu\u0161o. Se se tla re maatlafat\u0161a go t\u0161wela pele go t\u0161ea dikgato t\u0161a pho\u0161ollo.\nMola re ka re nako ya go thop\u0161a ga mmu\u0161o e fedile, ga se ra fenya bomenemene.\nBoradia le bomenemene di sa ikepet\u0161e gomme di tshenelet\u0161e lekaleng la mmu\u0161o le la praebete.\nLe ge e ka no se be mae mong a go lekana le a go thop\u0161a ga mmu\u0161o, ditiro t\u0161e bjalo t\u0161a bosenyi di ama naga ya rena ga mpe, di dira gore dihlongwa t\u0161a rena di fokole le go paledi\u0161a Maafrika Borwa go fihlelela ditirelo t\u0161e nt\u0161i t\u0161a motheo.Bomenemene e tla no dula e le maitshwaro a mabe ka dinako t\u0161ohle, eup\u0161a bo sehlogo le go feta ge bo dirwa le ka gare ga leuba la go tla le masetlapelo a go ama maphelo a batho. Motho o bolela fa ka ditiragalo t\u0161a go le\u0161a dihlong t\u0161a bomenemene t\u0161eo re di bonego ngwaga wo o fetilego mabapi le theko ya dithoto le ditirelo t\u0161eo di bego di nyakega ntweng ya rena kgahlanong le leuba la COVID-19.\nRe \u0161omile ka potlako go emi\u0161a bomenemene bja mohuta wo, go hwet\u0161a batho bao ba amegago, le go t\u0161ea magato kgahlanong le bona.\nSe ke bohlatse bja boikgafo bja rena go tumula bomene mene.\nRe matlafadit\u0161e melao ya Matlotlo a mmu\u0161o, le go hlama senthara ya ditheo t\u0161e di ikemego t\u0161a phethagat\u0161o ya molao gomme ra kato\u0161a le mo\u0161omo wa Yuniti ya Dinyaki\u0161i\u0161o t\u0161a go Ikgetha (SIU) gore e nyaki\u0161i\u0161e dikgononelo ka moka t\u0161a bomenemene bja go amana le COVID-19.\nSe sengwe seo e lego mathomo se direga ka nageng ke gore re phatlaladit\u0161e dintlha t\u0161a dikonteraka t\u0161a ditheko ka moka t\u0161a go amana le COVID-19 mo inthaneteng, go ralala le di hlongwa ka moka t\u0161a mmu\u0161o.\nTshenyo yeo go thop\u0161a ga mmu\u0161o go e hlot\u0161ego na geng ya rena ke ye e tsenelet\u0161ego. Ditlamorago t\u0161a yona di tla phela le rena mengwaga ye ment\u0161i ye e tlago.Eup\u0161a re thomile go \u0161oma mmogo go loki\u0161a dilo. Re thomile go aga lefsa le go bu\u0161et\u0161a dilo sekeng.\nRe ka letela gore dipoelo t\u0161a Komi\u0161ene ya Zondo di maatlafat\u0161e ka mo go tsene-let\u0161ego maitapi\u0161o a. Di tla re fa monyetla wa go ikhut\u0161a mat\u0161at\u0161i a go thop\u0161a ga mmu\u0161o nako ye telele.\nMo\u0161omo wo mont\u0161i o sa le pele, gomme re sa tlo lebana le ditlhlohlo t\u0161e nt\u0161i. Eup\u0161a re tseleng ya go aga set\u0161haba sa go hloka bo\u0161ula bja go thop\u0161a ga mmu\u0161o le bomenemene. ", "edition": "2021-09-ed1", "language_code": "nso"}
{"title": "Thu\u0161a gore batho ba se ipolaye\n", "author": "Allison Cooper\n", "text": "Se ke go ya ka dipalopalo t\u0161a moragorago t\u0161a Setheo sa Lefase sa Maphelo (WHO), t\u0161eo di laet\u0161ago gore batho ba go feta 700 000 ba a ipolaya ngwaga ka ngwaga \u2013 seo se rago gore motho o tee go t\u0161wa mahung a 100 ke wo a ipolailego, gomme ye ke kelo ye e hlalo\u0161ago gore e ka ba motho o tee yo a hlokofa lago mo metsotswaneng ye mengwe le ye mengwe ye 40.\n\u201cRe ka se hlokomologe \u2013 gape ga se ra swanela go hlokomologa \u2013 batho ge ba ipolaya,\u201d go re\u2019alo Ngaka Tedros Adhanom Ghebrey esus, Molaodipharephare wa WHO.\n\u201cTiragalo ye nngwe le ye nngwe ke masetlapelo. Nepo ya rena thibelong ya boipolai e bohlokwa le go feta ga bjale, kudukudu morago ga di kgwedi t\u0161e nt\u0161i re phela le Leuba la Bolwet\u0161i bja Coronavirus, leo le tli\u0161it\u0161ego dikgonagalo t\u0161e nt\u0161i t\u0161a boipolai \u2013 t\u0161a go lahlegelwa ke mo\u0161omo, t\u0161a kgatelelo ya monagano ya go sepelelana le dit\u0161helete, le maemo a bjale moo motho a sa swanelago go batamelana le batho ba bangwe \u2013 ao re sa ikhwet\u0161ago ka gare ga ona le gona bjale,\u201d a tlalelet\u0161a ka go re\u2019alo.Let\u0161at\u0161i la Lefase la Thibelo ya go IpolayaLet\u0161at\u0161i la Lefase la Thi belo ya go Ipolaya le thakgot\u0161we ke Mokgatlo wa Bodit\u0161habat\u0161haba wa Thi belo ya go Ipolaya (IASP) ka la 10 Lewedi 2003.Le nepile go thibela go ipo laya ga batho le maitshwaro a go laet\u0161a maikemi\u0161et\u0161o a go ipolaya, go fokot\u0161a ditla morago t\u0161a go ipolaya, le go hlama kopano ya dirutegi, baprofe\u0161enale ba t\u0161a maphelo a monagano, ba\u0161omi ba thu\u0161o le go thoba matswalo, baithaopi le batho bao ba fetilego ditiragalong t\u0161a go ipolaya.\nGo ya ka Sehlopha sa Afrika Borwa sa go \u0160omana le Matshwe nyego le Kgatelelo ya Mona gano (SADAG), t\u0161at\u0161i ka t\u0161at\u0161i go rekotwa ditiragalo t\u0161e 23 t\u0161a go ipolaya, le t\u0161e dingwe t\u0161e 230 t\u0161a maitekelo a go ipolaya ka Afrika Borwa.\n\u201cGo boledi\u0161ana ka ditira galo t\u0161a go ipolaya e sa le seila se segolo set\u0161habeng sa rena \u2013 ga go na yo a ratago go bolela ka t\u0161ona; ga go na yo a tsebago gore a thome kae ge a nyaka go bolela ka t\u0161ona, gomme batswadi ga ba nyake go boledi\u0161ana le bana ka t\u0161ona, ka ge ba t\u0161hoga gore ba ka ba fa \u2018dikgopolo\u2019. Le ge go le bjalo, ke bothata bjo bogolo, gomme re bona bona se ka megala yeo e oket\u0161egago t\u0161at\u0161i ka t\u0161at\u0161i yeo re e amogelago,\u201d go re\u2019alo Cassey Chambers, Molaodi wa Ditshepet\u0161o wa SADAG.\u201cGe batho ba bant\u0161i ba ka tseba ka go ipolaya, gomme ba tseba gore ba ka hwelet\u0161a bjang motho yo mongwe thu\u0161o nako e sa dumela, seo se ka thu\u0161a go fokot\u0161a kelo ya bao ba ipolayago,\u201d a re\u2019alo.Dika t\u0161eo di ka laet\u0161ago gore motho o nyaka go ipolaya:l Go bolela ka go fedi\u0161a bo-phelo bja gagwe, go hwa goba go ipolaya.\nl Takat\u0161o ye kgolo ya go hwa goba go dula a bolela ka lehu le go hwa.\nl Go fana ka dithoto t\u0161a gagwe t\u0161a go bit\u0161a.\nl Dika t\u0161a kgatelelo ya monagano, bjalo ka go fetogafetoga ga maikutlo, go felelwa ke kholofelo, go ba bodutwana, go hloka takat\u0161o ya dijo, go se robale botse, le go lahlegelwa ke kgahlego ditirong t\u0161a gagwe t\u0161a setlwaedi.l Ge motho a enwa goba a \u0161omi\u0161a diokobat\u0161i t\u0161e nt\u0161i kudu.l Go fa taet\u0161o ye e sego ya thwii ya gore a ka se be gona ka moso, goba go laela ka tsela ye e sego ya thwii.l Go fetoga ga maitshwaro ka tsela ye e belaet\u0161ago.l Ge a dira dipeakanyo go felelet\u0161a dilo t\u0161e a bego a se a di fet\u0161a.\nGe e ba wena goba motho yo mongwe yo o mo tsebago o hloka thu\u0161o, lelet\u0161a mogala wa thu\u0161o le go thoba ma-tswalo mabapi le boipolai wa SADAG wo o \u0161omago bo\u0161ego le mosegare go 0800 567 567.", "edition": "2021-09-ed1", "language_code": "nso"}
{"title": "Lemoga maswao a temo\u0161o ya kankere yeo e swarago bana\n", "author": "Allison Cooper\n", "text": "Kankere yeo e  Swarago Bana e ya oket\u0161ega lefase ng ka bophara, e akanye t\u0161wa gore ngwana o motee ka gare ga bana ba 408 lefaseng ka bophara o phe kot\u0161we gore o na le ka nkere pele a swara mengwaga ye 15.\nGo ya ka Taryn Seegers, Mmeakanyi wa Dikgokagano wa Setheo sa Kankere yeo e Swarago Bana (CHOC), go dumelwa gore bana ba babedi go ba bararo ba go ba le kankere ga ba hwet\u0161e kalafo gomme gant\u0161i bao ba e hwet\u0161ago ba e hwet\u0161a bolwet\u0161i bo \u0161et\u0161e bo le kgole gore bo ka alafega. Go tloga ka 2011, CHOC e be e \u0161omi\u0161ana le Kgoro ya Maphelo le dingaka t\u0161a set\u0161o go fa bahlankedi ba maphelo, ba\u0161omi ba tlhokomelo ya maphelo, dingaka t\u0161a set\u0161o le dit\u0161haba tsebo ya Kankere yeo e Swarago Bana.\n\u201cBatho ba ba rutwa maswao a mathomo a temo\u0161o le go ithuta gore maaka le tlontlollo di hlaloswa bjang ka gare ga dit\u0161haba,\u201d go bolela Seegers.\nMaswao a mathomo a temo\u0161o ke:\n\u2022 Nyaka: Thu\u0161o ya kalafo ya dika t\u0161a mathomo, t\u0161a go ganelela.\u2022 Leihlo: Sepatso se se\u0161weu ka gare ga leihlo, go leana mahlo go goswa, bofofu bjo boswa, thaka ya leihlo ye e kokomogilego.\n\u2022 Sekutu: Mpeng le noke-ng, hlogong le mola leng, maotong le matsogong, dithong t\u0161a go t\u0161welet\u0161a peu ya senna le dithakeng.\n\u2022 Maswao a go se tsebalege: A letadi la nako ye telet\u0161ana ya dibeke t\u0161e pedi, go lahlegelwa ke boima, a bosehla, go tapa, go t\u0161wa madi le go ruruga bonolo.\n\u2022 Go opelwa: ke marapo, malokollo, mokokotlo le go robega  bonolo.\n\u2022 Maswao a mogalat\u0161hika: Phetogo goba go fokola mosepelong, boemo ng goba polelong, go boela morago mo pholong, go rengwa ke hlogo nako ya go feta beke ka lebaka la  go hlat\u0161a goba go se hlat\u0161e le go ruruga hlogo.\nDikankere t\u0161a bjanaKankere yeo e Swarago Bana  e fapana le yeo e swarago batho ba bagolo. E lwat\u0161a ditho t\u0161a mmele, ge o e lebelela ka maekrosekoupu, e fapane le yeo e swarago batho ba bagolo gape e alafega  botse kudu, go bolela Seegers.\n\u201cKelo ya phodi\u0161o baneng ba go swarwa ke kankere yeo e swarago bana e godimo kudu go feta ya batho ba bagolo ba go swarwa ke kankere yeo e swarago batho ba bagolo.\nLehono, ka dinageng t\u0161e di hlabologago, bont\u0161i bja bana bao ba nago le kankere ba ka alaf\u0161a ka katlego ye kgolo, gomme bao ba ka bago gare ga 50% go fihla go 60% ba ka fodi\u0161wa. Ka dinageng t\u0161eo di humilego, kelo ya bana bao ba nago le kankere bao ba fodi\u0161wago e ka ba gare ga 85% go fihla go 90%.\u201dGe e le gore re nyaka kelo ya bana ba ba folago e oket\u0161ege \u2013 re hloka go phekola bana ba bant\u0161i bolwet\u0161i bo sa thoma le go ba fa kalafo yeo e nepaget\u0161ego \u2013 mo maokelong a  kalafo ya malwet\u0161i a go ikgetha mo ba tla thu\u0161wago ke  ditsebi t\u0161a malwet\u0161i t\u0161a maleba.  vGo hwet\u0161a tshedimo\u0161o ka botlalo, lelet\u0161a mogala wa thu\u0161o wa CHOC mo go 0800 333 555.\n", "edition": "2021-09-ed2", "language_code": "nso"}
{"title": "Afrika Borwa e leboga babegabosenyi\n", "author": "vukuzenzele unnamed\n", "text": "Dinyaki\u0161i\u0161o t\u0161e ka moka di gatet\u0161epele gomme nete e thomile go tswalelela batho bao ba amegago, re bone dihlatse di t\u0161ho\u0161et\u0161wa, malapa a bona a t\u0161ho\u0161et\u0161wa, ba gapelet\u0161ega go khuta, le gona go bolawa.\nPolao ya Babita Deoka ran, mohlankedimogolo wa matlotlo ka kgo rong ya maphelo ya Gauteng, ke segopot\u0161o se  bonolo sa dikotsi t\u0161e kgolo t\u0161e di akaret\u0161wago ka maitekong a rena a mo-hlakanelwa a go fedi\u0161a bosenyi bjo ka gare ga set\u0161haba sa rena.\nLe ge re se ra hlwa re tseba lebaka la polao ya gagwe,  e be e le hlatse ye bohlokwa ka gare ga dinyaki\u0161i\u0161o t\u0161a SIU t\u0161a thekgo ya didiri\u0161wa t\u0161a t\u0161hirelet\u0161o ya batho  ka gare ga kgoro.\nSAPS le dihlopha t\u0161a t\u0161hirelet\u0161o t\u0161a poraebete bao ba swerego babela elwa ba \u0161upa kgauswi-nyana ba swanela go lebogelwa mo\u0161omo wa bona. Tokete e feti\u0161edit \u0161we lekaleng la Ha wks, gomme nyaki\u0161i\u0161o  e tla fihlelela tshedimo\u0161o ye nngwe mabapi le gore gobaneng Mohumagat\u0161ana Deokaran a bolailwe.\nKa ntle ga mabaka a tiragalo ya masetlapelo a, Mohumagat\u0161ana Deoka ran e be e le mogale ebile e le motho wa go rata naga ya gabo. Bjalo ka ge di hlopha t\u0161a babegabosenyi, ka go ba kotsing ye kgolo ka no\u0161i, di thu\u0161a go utolla ditiragalo t\u0161a ditshenyo, tshepedi\u0161ompe, go thwala ka go tsebana le bohodu.Ka ntle ga magato a bona  a go tsena ka bogare a bogale le boitshwaro, re be re ka se kgone go utolla ba ba dirago bomenet\u0161a.\nLe ge \u0161edi ye nt\u0161i dinakong t\u0161a bjale e lebi\u0161it\u0161we lekaleng la mmu\u0161o, gape re kolota go i\u0161a ditebogo  go bao ba lego ka leka leng la poraebete bao ditiro t\u0161a bona di hwet\u0161ago \u0161edi  ye nnyane, eup\u0161a a bohlokwa ka go lekana.Babegabosenyi ke bahlokomedi ba bohlokwa ba temokrasi ya rena. Ba bega kgahlanong le ma\u0161omelo  le ditiro t\u0161a boitshwarompe ka mmu\u0161ong le mekgatlong.\nBa bolela ka moya wo mobotse le ka tetelo ya go kwagala fao e sego kgato yeo fela e tlago t\u0161ewa godimo ga dikutollo t\u0161a bona, eup\u0161a gore ba tla \u0161irelet\u0161wa le go se tshwe-nyege ka bot\u0161wasehlabelo goba kgatello.\nMo Afrika Borwa go na le molao wo o nabilego wa t\u0161hirelet\u0161o ya babegabosenyi, go akaret\u0161wa ka Molao wa Dikutollo  t\u0161e di \u0160irelet\u0161egilego, Molao wa Dikamano t\u0161a Ba\u0161omi, Molao wa Dikhamphani, Molao wa T\u0161hirelet\u0161o kgahlanong le Tlai\u0161o, le Molaotheo ka bowona.\nGo tlalelet\u0161a, Kgoro ya Toka le Ditirelo t\u0161a Tshokollo, ka t\u0161homi\u0161ano le makala a mangwe a phethagat\u0161o ya molao, e sepet\u0161a Kantoro ya T\u0161hirelet\u0161o ya Dihlatse go fa thekgo go dihlatse t\u0161e di sa \u0161irelet\u0161egago le t\u0161e di t\u0161ho\u0161et\u0161wago ka ditshepedi\u0161ong dife goba dife t\u0161a toka.\nGo tsenela lenaneo la t\u0161hirelet\u0161o ya dihlatse ke boithaopo, gomme SAPS goba NPA e ka se gapelet\u0161e hlatse go dira bjalo. Ge hlatse e ka amogela mat\u0161ho\u0161et\u0161i a bophelo bja bona goba ya ikwa e se ya bolokega, e swanela go tsebi\u0161a banyaki\u0161i\u0161i le go dira kgopelo ya gore e amo gelwe lenaneong. Lenaneo le la katlego le bapet\u0161e karolo ye bohlokwa go hwet\u0161a ditsheko t\u0161e di atlegilego go tloga mola le hlomilwego, gagolo mabapi le bosenyi bjo bo beakant\u0161wego.\nGo hlakile gore ge ntwa kgahlanong le bomenet\u0161a e tia maatla, re swanela  go sekaseka ka lebelo mokgwa wa rena wa bjale wa go se hlatsele fela t\u0161hirelet\u0161o, eup\u0161a gape le t\u0161hirelet\u0161o ka bophara ya babegabosenyi. Mola mekgwa ya go balega e le madulong go kgont\u0161ha babegabosenyi go bega bjalo ka bohlokaina, re swa nela go tii\u0161et\u0161a mekgwa  ye e lego gona le go fa thekgo ye kgolo go bao ba begago tshedimo\u0161o phatlalat\u0161a. Bjalo ka set\u0161haba, re swanela go laet\u0161a fao dipholisi le melao ye e lego gona e hlaelelago t\u0161hirelet\u0161ong ya mokgwaphelo, botumo le polokego ya babegabosenyi \u2013 le go \u0161omi\u0161ana go \u0161ogana le t\u0161e.\nMaikemi\u0161et\u0161o a basenyi bao ba hlomarago babe gabosenyi ga se fela  go homot\u0161a batho ba it\u0161eng \u2013 gape ke go romela molaet\u0161a go babegabosenyi ba bangwe ba ba ka tlago. Let\u0161at\u0161i le let\u0161at\u0161i, Maafrika Borwa a bogale go swana le Babita Deo karan ga ba \u0161i\u0161inyege tabeng ya gore ba ka se thekge bomenet\u0161a le gore ba itoki\u0161it\u0161e go ba dihlatse kgahlanong le bjona.Bjalo ka batho ba Afrika Borwa re a mo hlompha gotee le babegabosenyi ka moka ka makaleng a set\u0161haba le a poraebete bao ba nt\u0161het\u0161ago bomenet\u0161a pepeneneng fao bo makalelwago. Ba dira bjalo ka ntle le go letela go lebogwa goba go lefelwa. Ya bona ke mohuta wa godimodimo wa tirelo ya set\u0161haba.\nRe ka se ba nyami\u0161e.\nRe swanet\u0161e, ebile re tla, kgonthi\u0161a gore dikutollo t\u0161a bona di felelet\u0161a ka ditsheko le go dira go go nt\u0161i go kgonthi\u0161a gore ba \u0161ireledit\u0161we kgahlano ng le kotsi. Bjalo ka Maafrika Borwa, re nyaka go romela molaet\u0161a wo maatla wa gore re ka se t\u0161ho\u0161et\u0161we.\nBao ba bolayago dihlatse le babegabosenyi ba  tla swarwa le go lebana  le letsogo la molao,  go swana le bao ba bo-nwago molato wa bjona bomenet\u0161a bjoo babo lai ba lekago go bo  khupet\u0161a.  v", "edition": "2021-09-ed2", "language_code": "nso"}
{"title": "Meento ya COVID-19 : Dipot\u0161i\u0161o t\u0161a gago di a arabiwa\n", "author": "Allison Cooper\n", "text": "Pot\u0161i\u0161o:  Naa moento o ka baka COVID-19  goba wa dira gore diteko t\u0161a ka di laet\u0161e gore ke na le coronavirus ?Karabo:  Aowa. Ga go na meento ye e \u0161omi\u0161wago ka Afrika Borwa ye e nago le baerase ye e phelago ya go baka COVID-19 . Ka fao o ka se bake baerase ebile diteko t\u0161a gago di ka se laet\u0161e gore o na le baerase ye ka morago ga go hlabelwa ka moento.\nPot\u0161i\u0161o:  Naa ke nnete gore go na le maekherot\u0161hipi ka gare ga meento, ye e lati\u0161i\u0161ago mesepelo ya batho?Karabo: Aowa. Ga go na le maekherot\u0161hipi goba se tlabelo sa go lati\u0161i\u0161a mosepelo ka gare ga meento.\nBat\u0161welet\u0161i ba meento ba kgopelwa go tsebagat\u0161a dika gare t\u0161a moento go Bolaodi bja Dit\u0161welet\u0161wa t\u0161a Maphelo bja Afrika Borwa (SAHPRA) pele ga ge moento o ka dumelelwa gore o ka \u0161omi\u0161wa.\nPot\u0161i\u0161o:  Ke kwele gore meento e na le leswao la Beast \u2013 666. Naa se ke nnete?Karabo:  Aowa. Meento ga e na le kamano le mekgatlo ya sedumedi ebile e ka se tsenywe meboya, meboya ye mebe goba ditswaki t\u0161e dingwe t\u0161eo di ka se bonwego ka maahlo.\nPot\u0161i\u0161o:  Naa ke swanet\u0161e go entelwa ge ke imile?Karabo: Mosadi yo a imi lego go na le kgonagalo ya gore a ka babja ka lebaka la go fetelwa ke COVID-19 . Go entelwa go ka thibela gore mosadi yo a imilego a se babje kudu .Pot\u0161i\u0161o:  Naa ke swanet\u0161e go emi\u0161a go nant\u0161ha lesea letswele gore ke entelwe?Karabo: Mokgatlo wa Maphelo wa Lefase le Kgoro ya Maphelo ga di \u0161i\u0161inye gore mma a emi\u0161e go nant\u0161ha lesea letswele gore a kgone go entelwa moento wa COVID19. Bomma bao ba nant\u0161hago masea letswele le bona go \u0161i\u0161int\u0161we gore ba \u0161omi\u0161e meento ye.\nPot\u0161i\u0161o:  Naa nka entelwa ge e le gore ke gona ke fetelwa ke COVID-19 ?Karabo:  Aowa. Motho mang goba mang yo a fetet\u0161wego ke COVID-19  o swanet\u0161e go ema bonyane tekano ya mat\u0161at\u0161i a 30 go thoma ge maswao a yona a sa hlwe a bonagala.\nPot\u0161i\u0161o:  Ke na le maswao a COVID-19 , naa go bolokegile go entelwa?Karabo:  Aowa. Ga se wa swanela go entelwa ge e le gore o na le maswao a COVID-19 . Sebakeng sa go entelwa o swanet\u0161e go dirwa diteko.\nPot\u0161i\u0161o:  Naa nka entelwa ka selekanyo sa bobedi sa moento wa Pfizer pele nka fet\u0161a mat\u0161at\u0161i a 42 go tloga mola ke entet\u0161wego ka sele kanyo sa mathomo.\nKarabo: Aowa. O na le maswanedi a go entelwa ka selekanyo sa bobedi ka morago ga go fet\u0161a mat\u0161at\u0161i a 42 go tloga mola o entet\u0161wego ka selekanyo sa mathomo.\nPot\u0161i\u0161o:  Naa ke sa swanet\u0161e go entelwa le ge ke bile ka swara ke COVID-19 gomme bjale ke fodile? Naa mmele wa ka o ka se kgone go lwnat\u0161ha bolwet\u0161i ka bowona, legatong la gore ke be le malwet\u0161ana a ka morago ga go entelwa?Karabo:  Bohlatse bo laet\u0161a gore ka fao ma\u0161ole a gago a mmele, ge o babja ka lebaka la COVID-19 , a lwant\u0161hago bolwet\u0161i bjo ka gona, ga a na maatla kudu ebile ke a mannyane go fetwa ke ka fao a lwant\u0161hago bolwet\u0161i bjo ge o hlabile moento. Go entelwa go tla go dira gore o be le ma\u0161ole a mmele ao a nago le maatla kudu le ao a t\u0161eago lebaka le letelele.\nMalwet\u0161ana a ka morago ga go entelwa ke a mannyane ebile ga a t\u0161eye tekano ya go feta let\u0161at\u0161i goba mabedi, mola e le gore go babja ka lebaka la ge o fetet\u0161we ke COVID-19  go ka baka gore o romelwe sepetlele goba lehu.\nPot\u0161i\u0161o:  Naa batho bao ba nago le malwet\u0161i a go se fole, a go swana le kgatelelo ya madi a magolo, ba ka entelwa?Karabo: Batho bao ba nago le malwet\u0161i a go se fole ba ko tsing ye kgolo ya go babja kudu ge ba fefet\u0161we ke COVID-19 . Ka fao ba tla holega kudu ge ba ka entelwa.\nPot\u0161i\u0161o:  Ge e le gore ke bile le alet\u0161i go sehlare goba go moento mo nakong ye e fetilego naa ke swanet\u0161e go entelwa?Karabo:  Motho mang goba mang yo a bilego le alet\u0161i go meento goba go dihlare mo nakong ye e fetilego o swanet\u0161e go thoma ka go boledi\u0161ana le mo\u0161omi wa bona wa t\u0161a maphelo.\nPot\u0161i\u0161o:  Naa alet\u0161i go moento e kotsi bjang?Karabo:  Dialet\u0161i t\u0161eo di kekilego ga se gant\u0161i di hlaga. Alet\u0161i ka tlwaelo e hlaga mo metsotswaneng goba metsotsong ka morago ga go entelwa. Ke ka lebaka leo batho ba swanet\u0161ego go emanyana ka lefelong la tekolo metsotso ye 15 ka morago ga go entelwa.\nPot\u0161i\u0161o: Naa go bolokegile go entelwa ge e le gore o na le alet\u0161i go mae?Karabo:  Ee. Ga go na le meento ya COVID-19  yeo e nago le diphrotheine t\u0161a mae.\nPot\u0161i\u0161o:  Ke kwele gore bat\u0161ofadi ba a hlokofala ka pela ka morago ga go entelwa.\nNaa moento wo o bolokegile go bat\u0161ofadi?Karabo:  Moento o bolo kegile ebile o \u0161oma gabotse kudu go thibela bolwet\u0161i bjo bo kekilego bja COVID19 le gore bo bake lehu. Ka go \u0161omi\u0161a moento, re bona go fokot\u0161ega kudu ga mahu ao a bakwago ke COVID-19  go bat\u0161ofadi ka dinageng t\u0161e mmalwa.\nPot\u0161i\u0161o:  Naa ke ka lebaka la eng batho ba bangwe ba sa fetelwa ke COVID-19  mo dibekeng t\u0161e pedi ka morago ga go entelwa?Karabo: Tabakgolo ke gore moento ga o go \u0161irelet\u0161e ge o sena go o tlhaba. Moento wa Johnson & Johnson o go \u0161irelet\u0161a ka morago ga mat\u0161at\u0161i a 30 gomme wa Pfi zer o go \u0161irelet\u0161e ka morago ga dibeke t\u0161e pedi ka morago ga go tlhabela selekanyo sa bobedi sa moento wo. Ge o ka fetelwa ke baerase ye pele ga nako ye e hlalo\u0161it\u0161wego, o ka fetelwa ke bolwet\u0161i bjo.\nPot\u0161i\u0161o:  Naa moento o thi bela gore o se hlwe o fetelwa ke COVID-19 ?Karabo: Aowa. Le ge o entet\u0161we o ka no fetelwa ke COVID-19 . Le ge go le bjale, moento o fokot\u0161a bogale bja bolwet\u0161i ge o fetet\u0161we ke COVID-19 , go romelwa sepetlele le lehu.\nGo hwet\u0161a tshedimo\u0161o ka botlalo eya go https://sacorona virus.co.za", "edition": "2021-10-ed1", "language_code": "nso"}
{"title": "BRICS ke mokgatlo o bohlokwa go kgolo ya Afrika Borwa\n", "author": "vukuzenzele unnamed\n", "text": "Ge a bolela ka diphetogo mabapi le dikamano le dinaga t\u0161a lefase go ilego gwa tli\u0161a mafelelo a ntwa ya Setu ya Lefase, o bolet\u0161e gore dinaga di swanet\u0161e go \u201chlama leswa seemo\u201d ge e le gore di nyaka go hwet\u0161a kholego efe goba efe go merero ya bodit\u0161habat\u0161haba.\nGo tloga mola go bago le phetogo ye kgolo ya 1994 ge re be re t\u0161ea sephetho e sego fela ka mmu\u0161o wa kgethologanyo eup\u0161a le ka seemo sa dikamano t\u0161a bodit\u0161habat\u0161haba seo se bakilwego ke kgethologanyo ye, melawana ya kamano le dinaga t\u0161e dingwe ya Afrika Borwa e t\u0161wela pele go bonwa ka polelo ye ya \u201chlama leswa seemo\u201d.\nDilo t\u0161eo di beilwego pele ke melawana ya rena ya kamano le dinaga t\u0161e dingwe ke dipolotiki t\u0161a ka dileteng le kopanyo ya ekonomi, go hlohlelet\u0161a tlhabollo ya Afrika, ditheri\u0161ano le dinaga t\u0161e nt\u0161i le t\u0161wet\u0161opele ya temokrasi, khut\u0161o le ditokelo t\u0161a botho.\nGo fihla mo lebakeng le re hlomile dilekane t\u0161a toga maano le bobedi dinaga t\u0161a ka Borwa bja Lefase le tiri\u0161ano yeo re holegago go yona ka moka le dinaga t\u0161a ka Leboa.\nGo tsenela mokgatlo wa dinaga wa BRICS ka 2010 e bile motheo wa maikemi\u0161et\u0161o a rena a go t\u0161wet\u0161a pele dilo t\u0161eo re di beilego pele t\u0161a tlhabollo ya boset\u0161haba ka go hloma dikamano t\u0161e tiile go le dinaga t\u0161e bohlokwa t\u0161eo diekonomi t\u0161a t\u0161ona di hlabollogago t\u0161a go swana le Brazil, Russia, India le China.\nGe re bea se ka seemong sa rena, dinaga t\u0161a BRICS di bopilwe ke tekano ya 41% ya set\u0161haba sa lefase ebile di tsenya letsogo ka 24% ya Palo moka ya Letseno la lefase ka bophara le tekano ye e ka bago 16% ya kgwebi\u0161ano ya lefase ka bophara. Re hwedit\u0161e dikholego t\u0161a go ba leloko la mokgatlo wo o bohlokwa wo, kudukudu ka lekaleng la tiri\u0161ano ka t\u0161a ekonomi.\nKgwebi\u0161ano ya dinaga ka bobedi e got\u0161e kudu, kudu kudu gare ga naga ya rena le ya China le naga ya rena le ya India, fao re reki\u0161et\u0161ago dinaga t\u0161e dit\u0161welet\u0161wa le di phahlo t\u0161eo di t\u0161weledit\u0161wego ka nageng ya rena le go reka dit\u0161welet\u0161wa le diphahlo t\u0161a bona. Dinaga t\u0161a BRICS di t\u0161wela pele go ba methopo ye bohlokwa ya peelet\u0161othwii ya dinaga t\u0161a ka ntle ka maka leng a bohlokwa a go swana le la meepo, la difatanaga, la dinamelwa, la mohlagase wa let\u0161at\u0161i, meetse le phefo, la ditirelo t\u0161a dit\u0161helete le theknolot\u0161i ya tshedimo\u0161o.\nTekodi\u0161i\u0161o ya 2018 ya bole loko bja rena bja BRICS ka feme ya ditirelo t\u0161a sephrofe\u0161enale ye e bit\u0161wago Deloitte e bolela gore badiri\u0161ani ba BRICS \u201cba beeledit\u0161e letlotlo la bona ka mo nageng ya rena la bont\u0161hi bja makga a mararo go feti\u0161i\u0161a ge go bapet\u0161wa le mengwaga ye \u0161upa ya go feta pele ga le nyaga la 2011\u201d. Dipeelet\u0161o le diprot\u0161eke t\u0161e mafelelong di ile t\u0161a felet\u0161a ka go tlhomiwa ga me\u0161omo ye ment\u0161i.\nGo tloga mola go hlongwago Pankatlhabollo ye Mpsha, yeo kantoro ya yona ya ka seleteng se e lego ka Johannesburg, Afrika Borwa e bile Moholegi wa thekgo ya dit\u0161helete le ya sethekniki go diprot\u0161eke t\u0161a ka dinamelweng, go mohlagase wa let\u0161at\u0161i, meetse le phefo, go t\u0161hirelet\u0161o ya tikologo, go mananeokgoparara a meetse le go phokot\u0161o ya me\u0161i yeo e yago lefaufaung.\nGo tloga mola go bago le leuba la COVID-19 , Afrika Borwa e amoget\u0161e R28 pili one go t\u0161wa go Pankatlhabollo ye Mpsha ka fase ga Lenaneo la Dikadimo la T\u0161hoganet\u0161o la COVID-19  ka nepo ya go lwant\u0161ha leuba le go thekga leano la rena la tso\u0161olo\u0161o ya ekonomi.\nGo bile gape le tiri\u0161ano ye kgolo le badiri\u0161ani ba rena ba BRICS gore re hwet\u0161e ditlabelo t\u0161a boit\u0161hirelet\u0161o malwet\u0161ing le tiri\u0161ano mabapi le phihlelelo ya meento le go e aba.\n Mo nakong ye e sa t\u0161wago go feta re kgathile tema ka go Seboka sa bo 13 sa BRICS, fao dinaga t\u0161a BRICS di dumelelanego go maatlafat\u0161a tiri\u0161ano mabapi le go lwant\u0161ha COVID-19  le go hlohlelet\u0161a thekgo ya t\u0161a sepolotiki le methopo ya dit\u0161helete yeo e hlokagalago go arabela go itoki\u0161et\u0161a mauba a ka moso.\n Se se akaret\u0161wa go hlongwa ga Lekala la bit\u0161huale la BRICS la Dinyaki\u0161i\u0161o le Tlhabollo ka ga Meento le Lenaneo leo le Kopant\u0161wego la Temo\u0161o ya ka Pela la BRICS ka nepo ya go akanya go phulega ga malwet\u0161i a go fetela a ka moso.\nLekala le lengwe le bohlokwa leo go dumelelanwego ka lona ebile mabapi le go amogela dingwalwa t\u0161a go hlatsela gore batho ba entet\u0161we t\u0161a dinaga t\u0161eo le mananeo a diteko t\u0161a COVID-19  \u2013 e lego seo se tlago ba bohlokwa go maeto a go etela ka dinageng t\u0161e dingwe ka moso. Kgopolo ya tiri\u0161ano yeo e holago bohle e tla ba bohlokwa kudu ka go tso\u0161olo\u0161o ya ekonomi ya lefase, fao e lego gore tlhabollo yeo e sa lekalekanego e rago gore dinaga t\u0161e dingwe di tla kgona go tso\u0161olo\u0161a diekonomi t\u0161a t\u0161ona ka pela, mola e le gore t\u0161e dingwe di tla \u0161alela morago.\nGo thekga tso\u0161olo\u0161o ya eko nomi ya dinaga t\u0161e, dinaga t\u0161a BRICS di dumelelane go maatlafat\u0161a tiri\u0161ano ka maka leng ao a nago le tlhohlelet\u0161o ya tso\u0161olo\u0161o ya ekonomi a go swana le la mohlagase, theknolot\u0161i ya tshedimo\u0161o, mahlale, theknolot\u0161i le boitlha melo, temo le ekonomi ya t\u0161a tikologo. Makala a ka moka a hlathilwe bjalo ka a bohlokwa ka go Leano la Kagoleswa le Tso\u0161olo\u0161o ya Ekonomi leo le tsebagadit\u0161wego ngwageng wo o fetilego.\n Go diri\u0161ana le dinaga t\u0161e dingwe t\u0161a BRICS, kudukudu ka go lekala la dinyaki\u0161i\u0161o t\u0161a boitlhamelo, go tla thu\u0161a go akgofi\u0161a tlhomo ya diinta steri ka nageng ya rena le go re thu\u0161a gore re fihlelele ditlholo gelo t\u0161a rena t\u0161a Lebakanako la Tiri\u0161o ya Theknolot\u0161i go dira Me\u0161omo. Mabapi le se, dipoledi\u0161ano di ile t\u0161a swarwa mabapi le go hlama makala a semmu\u0161o a BRICS ka nepo ya go abe lana mekgwa ya ditiro t\u0161e kaone, tsebo le bokgoni, go akaret\u0161wa go \u0161omi\u0161a makala a theknolot\u0161i ya methopo wa phatlalat\u0161a.\nBadiri\u0161ani ba BRICS ba dumelelane gore dinaga t\u0161eo di hlabollogago di hloka thu\u0161o ya gore di fihlelele Dinepo t\u0161a Tlhabollo ya Go ya go ile t\u0161a Mokgatlo wa Dinagakopano (UN), le gore dinaga t\u0161eo di tshepi\u0161it\u0161ego go thekga dinaga t\u0161eo di hlabollogago di swanet\u0161e go hlompha ditshepi\u0161o t\u0161a t\u0161ona tabeng ye. Se se tloga se le bohlokwa ka seemong sa go t\u0161ea magato mabapi le tlelaemete.\nGo swana le dinaga t\u0161e nt\u0161i, Afrika Borwa e nyaka go fihlelela seemo sa t\u0161welet\u0161o ya khapone ye nnyane seo se akaret\u0161ago bohle, sa go t\u0161wela pele go ya go ile le seo se hlokomet\u0161ego maemo a rena bjalo ka naga yeo e hlabo llogago. Lekala la Tiri\u0161ano ka ga Dinyaki\u0161i\u0161o t\u0161a Enet\u0161i la BRICS le tla ba le bohlokwa ge re t\u0161ea matsapa a go faro loganya methopo ya rena ya enet\u0161i.\nMo mengwageng ye lesome tee go tloga mola re tsenelago mokgatlo wa BRICS, boleloko bja rena bo t\u0161wedit\u0161e pele kudu dikgahlego t\u0161a rena t\u0161a boset\u0161haba. Go ba leloko la BRICS go maatlafadit\u0161e maemo a rena bjalo ka eko nomi ye bohlokwa yeo e hlabollogago.\nSe se re file phihlelelo go bokgoni bja t\u0161a tlhamo ya melawana le go t\u0161a sethe kniki t\u0161a dinaga t\u0161a ekonomi t\u0161e kgolo le t\u0161eo di \u0161et\u0161ego di hlabollogilego, gammogo le phihlelelo go thekgo ya Pa nkatlhabollo ya Boset\u0161haba.\nSe se maatlafadit\u0161e go kgatha tema ga rena ka mafolofolo seemong sa lefase ka bo phara, kudukudu mabapi le peakanyoleswa ya dihlongwa t\u0161a dinaga t\u0161e nt\u0161i.\nRe holegile go ba karolo ya seboka seo se nyakago go t\u0161wet\u0161a pele toka ya lefase go lebelet\u0161we tlhomphano le boipu\u0161o bjo bo lekalekanego bja dinaga.\nBRICS e bohlokwa kudu go togamaano ka mo nageng ya rena, ebile e tla t\u0161wela pele go ba bjalo le mo nakong ye e tlago.\n", "edition": "2021-10-ed1", "language_code": "nso"}
{"title": "Go fedi\u0161a bomenet\u0161a ka mmu\u0161ong\n", "author": "vukuzenzele unnamed\n", "text": "Pejana ngwageng wo, go hwedit\u0161we gape gore ba\u0161omi ba e ka bago 16 000 bao ba lego lenaneong la megolo la ba\u0161omi ba mmu\u0161o ba lefilwe mphiwafela wa Masetlapelo wa Kimollo ya Leago wa COVID-19  ntle le maswa nedi. Ga go na yo a sa tsebego gore bakgopedi bao ba nago le mohuta ofe goba ofe wa letseno ga ba na maswanedi a go amogela mphiwafela wo.\nGape ga go na yo a sa tsebego gore bao ba amogelago le tseno go t\u0161wa mmu\u0161ong ga se ba swanela go dira dikgopelo t\u0161a mphiwafela wo.\nEup\u0161a le ge go le bjalo ba\u0161omi ba ba dirile dikgopelo.\nBatho ba bangwe ba 17 000 bao ba thwet\u0161wego mmu\u0161ong wa profense le wa boset\u0161haba ba romet\u0161e dikgopelo t\u0161a mphiwafela, lebaka e le gore ba oket\u0161e mogolo wa bona ka t\u0161helete ya bahloki. Ge re lebelela ka moo batho ba hlokago ka gona ka nageng ya rena, selo seo ba\u0161omi ba rena ba mmu\u0161o ba se tsebago gabotse, taba ye ya go t\u0161wela pele go utswet\u0161a mmu\u0161o e ka se kgotlelelwe.\nMmu\u0161o gonabjale o ma tlafat\u0161a maitapi\u0161o a wona a go thibela mokgwa wo wa tlhori\u0161o gomme o t\u0161ea magato go mang goba mang ka mmu\u0161ong yo a dirago t\u0161eo di se a lokago.\nKguaswanyane, mmu\u0161o o thakgot\u0161e Lekala la Taolo ya Set\u0161haba la Maitshwaro, Bo tshepegi le Thu\u0161o ya Semmu\u0161o ya Kgalemo.  Lekala le tla aga bokgoni mekgatlong ya set\u0161haba go thoma ka ditshepedi\u0161o t\u0161a kgalemo ge go na le ditiragalo t\u0161a go hloka maitshwaro a mabotse gomme la \u0161omi\u0161ana le makala a mangwe a mmu\u0161o go rwe\u0161a bao ba nago le molato mai karabelo.\nLekala le tla i\u0161a melato ya bomenet\u0161a go Sehlopha sa Mo\u0161omo sa Kgahlanong le Bomenet\u0161a sa Mmu\u0161o gomme la lati\u0161i\u0161a le dikgoro go kgonthi\u0161a gore melato ya bosenyi yeo e amago ba\u0161omi ba mmu\u0161o e fetolelwa go melato ya kgalemo. Go \u0161oma le Senthara ya Kopano ya mekgatlo ye ment\u0161i, lekala le tla thu\u0161a go utolla ba\u0161omi bao ba nago le melato ye megolo gore ba nyaki\u0161i\u0161we ke maphodisa.\nLekala le tla lekola go dirwa ga ditlhaki\u0161o t\u0161a ka moo ba\u0161omi ba mmu\u0161o ba phelago ka gona. Moo dikgoro di uto llago bomenet\u0161a le mahumo ao a sa hlalo\u0161egego, melato e tla i\u0161wa go Tirelo ya Mapho disa a Afrika Borwa.\nLekala le lefsa le \u0161et\u0161e le thomile mo\u0161omo wa lona go tsenelela, le go thu\u0161a go utolla ba\u0161omi ba mmu\u0161o bao ba amegago melatong ya bomenet\u0161a bjo bo leba nego le dithendara t\u0161a go reka didiri\u0161wa t\u0161a t\u0161hirelet\u0161o t\u0161a COVID-19 , kabo ya mphi wafela wa go ikgetha wa COVID-19  le Sekhwama sa In\u0161orense ya Batho bao ba Felet\u0161wego ke Me\u0161omo.Melato ya bahlankedi ba mmu\u0161o yeo e laodi\u0161it\u0161wego ke Lekala la Dinyaki\u0161i\u0161o la Go ikgetha gore go t\u0161ewe magato a kgalemo e tla lekolwa ke lekala le go ela t\u0161welopele ya yona.\nKarolo ye nngwe ye bohlokwa ya mo\u0161omo wa Lekala e tla ba go ikgafa go maitshwaro le botshepegi mo maemong a mmu\u0161o. Ba\u0161omi ba mmalwa ba mmu\u0161o mo mengwageng ba be ba t\u0161ea gore go lokile go dira kgwebo le mmu\u0161o goba go holega go t\u0161wa go mmu\u0161o go dumelet\u0161we go bona, ba gwera ba bona le go malapa a bona, ge fela ba sa tshele molao. Re swanet\u0161e go dira se sengwe le se sengwe go fetola mokgwa wo.\nGe re \u0161oma go fedi\u0161a bomenet\u0161a, go swanet\u0161e go ba le nepo ya go lekana go ruteng maitshwaro a mabotse, ka gore seo e ka se bego go tshela molao e ka ba seo se hlokago maitshwaro a mabotse le go se be maleba go mo\u0161omi wa mmu\u0161o.\nLekala le lefsa le tla bea ditlwaedi le mekgwa go maitshwaro a mabotse, bo tshepegi le taolo. Le tla aga gape bokgoni bja dikgoro go kgalema bahlankedi bao ba hwet\u0161wago molato wa mai tshwaro a mabe. Ngwaga wa go feta ba\u0161omi ba go feta 200 ba hlahlilwe bjalo ka bahla nkedi ba taolo le bahlami.\nGo aga mmu\u0161o wa maitshwa ro a mabotse, wa bokgoni e sa le nepo ya mmu\u0161o wo.\nBjalo ka ge go bont\u0161hit\u0161e dikgobogo t\u0161e mmalwa t\u0161eo di amago ba\u0161omi ba mmu\u0161o bao ba holegago moo go sego molaong go t\u0161wa mmu\u0161ong, tshepet\u0161o e tla ba bothata gape e tla t\u0161ea nako. Le ge go le bjalo re ikgafet\u0161e go t\u0161wela pele ka se.\nMmu\u0161o wa bokgoni ke motheo wa go fihlelela t\u0161e bohlokwa t\u0161a rena ka moka t\u0161a boset\u0161haba. Ka ntle le go kaonafat\u0161a maikarabelo le go godi\u0161a mokgwa wa mai tshwaro a mabotse, ga go na seo se tla fihlelelwago.\nBont\u0161i bja ba\u0161omi ba rena ba mmu\u0161o ba ikgafile, gape ba latela molao ebile ba na le maitshwaro a mabotse.\nMo\u0161omo wo re lebanego le wona ke go \u0161oma mmogo go tlo\u0161a bao ba se nago mohola le maitshwaro a mabotse, le go pho\u0161olla kgopolo ye e fo\u0161aget\u0161ego ya gore ka moka bao ba thwet\u0161wego ka mmu\u0161ong ba itebelet\u0161e ba le tee goba ba na le bomenet\u0161a.\nRe ipilet\u0161a go banna le basadi bao ba \u0161omelago naga ya rena let\u0161at\u0161i le lengwe le le lengwe go ikgafa lefsa go dikgopolo t\u0161a go se itebelele ba le tee le go ditirelo, le go gopola gore mekgwa ya bona e swanet\u0161we go ba molaong ka dinako ka moka gape e be ya maitshwaro a mabotse.\nGo thongwa ga lekala le ke tsela ye nngwe ya mekgwa yeo re \u0161oganago le yona go fedi\u0161a bomenet\u0161a ka mmu\u0161ong le dikarolong ka moka t\u0161a bo phelo bja maAfrika Borwa.\n", "edition": "2021-10-ed2", "language_code": "nso"}
{"title": "Kgonthi\u0161a gore o na le wili!\n", "author": "vukuzenzele unnamed\n", "text": "Ge motho a hlokofala ntle le go dira wili, dithoto t\u0161eo a nago le t\u0161ona di tla phatlalat\u0161wa go ya ka Molao wa Kabo ya Dithoto t\u0161a Mohu go ya ka Tatelano ya Balapa le Meloko go batho bao ka tshwanelo ba swanet\u0161wego go abelwa dithoto t\u0161eo.\nMolao o hlalo\u0161a ka moo thoto e swanet\u0161wego go abja ka gona. E swnet\u0161we go abelwa meloko ya lapa pele, ka tatelano ye e it\u0161ego:\n\u2022 Ge mohu a tloget\u0161e mole kane fela, molekane o tla abelwa thoto ka moka.\n\u2022 Ge mohu a be a se na mole kane eup\u0161a a tloget\u0161e bana fela, bana ba tla abelwa thoto ka go lekana.\n\u2022 Ge mohu a tloget\u0161e mo lekane le bana, molekane o tla amogela kabelo ya go lekana le ya bana goba R250 000, go ya le ka gore ye nt\u0161i ke efe, gomme bana ba abelana yeo e \u0161et\u0161ego.\nMohlala, ge thoto e le  R2 milione gomme mohu a tloget\u0161e molekane le bana ba bararo, kabelo ya go lekana le ya bana e tla ba R500 000. Go humana gore kabelo ya go lekana le ya bana ke bokae go arot\u0161we tefeo ka batho ba bane.\n\u2022 Ge mohu a se na molekane goba bana, eup\u0161a batswa di ba gagwe ka moka ba phela, ke bona ba tla abe lwago thoto ya mohu ka go lekana. Ge motswadi yo mongwe a hlokofet\u0161e, eup\u0161a mohu a tloget\u0161e bana ba gabo, motswadi yo a phelago o tla hwet\u0161a seripagare se sengwe, gomme bana ba motswadi wa mohu yo a hlokofet\u0161e go ba tla amogela seripa gare se sengwe.\n\u2022 Ge batswadi ba mohu ka moka ba hlokofet\u0161e, eup\u0161a ba tloget\u0161e bana, thoto e arolelwa bana ba bona ka go lekana..\n\u2022 Ge e le gore mohu o be a se na molekane, bana, ba tswadi goba bana ba gabo, leloko la lapa leo le ama nago ka madi le tla abelwa thoto ka moka.\n\u2022 Sa mafelelo, ge mohu a se na leloko, Mmu\u0161o o tla abelwa letseno la thoto ya gagwe.\nGo tlalelet\u0161a se se bolet\u0161wego ka godimo, ngwana yo batswadi ba gagwe ba se a nyalanago a ka abelwa thoto bjalo ka ge e le leloko la lapa leo le amanago le batswadi ba gagwe ka madi; le ngwana yo a godi\u0161it\u0161wego ka semo lao o t\u0161ewa go ba ngwana wa motswadi goba batswadi ba gagwe bao ba mo godi\u0161it\u0161ego ka semolao.\nWili e ba molaong ge e le bjang?Wili e molaong fela ge e diri lwe ke motho wa mengwaga ye 16 goba go feta, gomme e swanet\u0161e go fihlelela dinya kwa t\u0161e di latelago:\n\u2022 E swanet\u0161e go ba ka mo kgwa wa go ngwalwa, gomme e saenwe  letlaka leng le lengwe le le lengwe mo mafelelong.\n\u2022 E swanet\u0161e go saenwa pele ga dihlatse t\u0161e pedi goba go feta t\u0161eo di nago le tse bo ya gore wili e bolela ka eng. Motho yo mongwe le yo mongwe wa mengwa ga ye 14 le go feta e ka ba hlatse. Mojalefa e ka se be hlatse. \u2022 O swanet\u0161e go ngwadi\u0161a dithoto t\u0161a gago ka moka le gore o nyaka go di tlo gelela mang, go akaret\u0161a le maina le tshedimo\u0161o ya bona.\n\u2022 O swanet\u0161e go kgetha motho yo a tla abago thoto ya gago (mosepedi\u0161i).\nMotho yo e ka se be mo jalefa.\n\u2022 O swanet\u0161e go bolela gore go direge eng ka thoto ya mojalefa ge e sa le yo mo nnyane.\n\u2022 Ge e le wena mohloko medi a le tee wa ngwana yo monnyane, bolela gore ke mang yo a swanet\u0161ego go kgethwa bjalo ka mo hlokomedi wa ngwana yoo.\n\u2022 O swanet\u0161e go kgonthi\u0161a gore wili ya mathomo ye e saennwego e bewa mo go bolokegilego, ka gore kopi ga e molaong.\nTshedimo\u0161o ye e t\u0161wele di\u0161we ke Ofisi ya Moelet\u0161i wa Moabi wa Ditirelo t\u0161a Dit\u0161helete bjalo ka lelo ko la Komiti ya Thuto ya Dit\u0161helete t\u0161a Bareki t\u0161a Set\u0161haba.\n", "edition": "2021-10-ed2", "language_code": "nso"}
{"title": "Go ihlokomela bathong ba go roba melao ya thobalano\n", "author": "Sphelele Ngubane\n", "text": "Ge o le mongmo\u0161o mo yoo a sepet\u0161a go sekolo sa digo tlane, o magareng a batho bao molao o nyakago gore ba lekole ge eba ba\u0161omi ba bona ga ba na melato ka gare ga ret\u0161istara ye.\nNRSO e wela ka fase ga Kgoro ya Toka le Tlhabollo ya Molaotheo gomme bengmo \u0161omo ba swanet\u0161e go ya gona go lekola ge eba batho bao ba nyakago go ba thwala ba hlagelela goba ga ba hlagelele ka ret\u0161istareng ye.\nMongmo\u0161omo gape o akaret\u0161a motswadi yo a nyakago go thwala mothu\u0161i wa ka gae, lekgotlataolo la sekolo goba sepetlele. NRSO e hlomilwe ke Molao wa Pala mente ka 2007.\nRet\u0161istara ye ke rekote ya maina a bao ba bonwego molato wa bosenyi bja thobalano kgahlanong le bana le batho ba go ba le bogolofadi bja monagano.\nNtombizodwa Matjila, Moret\u0161istara wa NRSO, o bolela gore ret\u0161istara ye e na le maina a basenyi ba banna le ba basadi ka bobedi. Ba ke batho bao ba dirilego bosenyi kgahlanong le bana le go batho ba go ba le bogolofadi bja monagano, bjalo ka:\n\u2022 Go tsenela thobalano le ngwana; \n\u2022 Go gapelet\u0161a goba go dira gore bana ba bogele ditiragalo t\u0161a bosenyi bja tho balano; \n\u2022 Ditiro t\u0161a thobalano; \n\u2022 Go tlai\u0161a ka thobalano; \n\u2022 Go ruta bana e sa le ba bannyane ka thobalano ka mogopolo wa go ba loki\u0161et\u0161a thobalano; \n\u2022 Go bont\u0161ha bana goba batho ba go ba le bogolofadi bja monagano diswant\u0161ho t\u0161a maponapona le go \u0161omi\u0161a bana goba batho ba go ba le bogolofadi bja monagano go dira ditiro t\u0161a maponapona.\u201cGe mongmo\u0161omo a utulla gore leina la mo\u0161omi le a t\u0161welela ka ret\u0161istareng, mongmo\u0161omo o swanet\u0161e go \u0161uti\u0161et\u0161a mo\u0161omi yoo mo\u0161omong wo mongwe woo o ka se dirego gore a be kgauswi le ngwana goba motho yo mogolo wa go ba le bogolofadi bja monagano,\u201d go bolela Matjila.\nGe mongmo\u0161omo a sa kgone go \u0161uti\u0161et\u0161a mo\u0161omi mo\u0161omong wo mongwe, o nyakega gore a fedi\u0161e ko nteraka ya mo\u0161omo.\nTshedimo\u0161o ye e lego ka gare ga NRSO e akaret\u0161a: \u001fSefane le maina ka botlalo a basenyi, leina la mekwero le profe\u0161ene ya bona goba mo\u0161omo;  \u001fAterese ya bodulo ye e tsebjago ya basenyi, le dintlha t\u0161e dingwe le t\u0161e dingwe t\u0161a kgokagano, go akaret\u0161wa aterese ya poso;  \u001fNomoro ya phase pote goba nomoro ya boitsebi\u0161o ya mosenyi;  \u001fMohuta wa bosenyi bja thobalano. Ret\u0161istara ga se ya swanelwa go balwa ke maloko a set\u0161haba. Bengmo\u0161omo ke bona fela ba loket\u0161ego go kgopela go leko lelwa maina a ba\u0161omi go hwet\u0161a ditifikeiti t\u0161a go bont\u0161ha gore ba\u0161omi ba bona ga ba na melato ka ret\u0161istareng ye. Ke molato go utullela motho mang le mang tshedimo\u0161o ye e lego ka gare ga ret\u0161istara ye.\n", "edition": "2021-11-ed2", "language_code": "nso"}
{"title": "Lesolo la Tlholo ya Me\u0161omo la Mopresidente le hlohlelet\u0161a tlholo ya me\u0161omo\n", "author": "vukuzenzele unnamed\n", "text": "Re hlomile tlholo ya me\u0161omo ngwaga wa go feta go hlola menyetla ye ment\u0161i ka nako ye kopanakopana ka mo go kgonegago. Se se nyakile ditsela t\u0161e diswa le t\u0161a sebjalebjale t\u0161a go \u0161oma go phethagat\u0161a mananeo ka bogolo le lebelo le le sa kago la bonwa.\nTshepedi\u0161o ya go thwala batho ba bant\u0161i bao ba se nago mo\u0161omo e \u0161omi\u0161it\u0161e dipolate fomo t\u0161a dit\u0161itale go fihlelela bakgathatema ba bant\u0161i ba ba nago le maswanedi ka mo go kgonegago. Mohlala, balemipotlana ba be ba kgona go dira kgopelo ya thekgo ka go romela SMS le go amogela dibaot\u0161ha t\u0161a t\u0161welet\u0161o mega lathekeng ya bona.\nGo tloga mola Kgoro ya Thuto ya Motheo e bulelago dikgopelo t\u0161a sehlopha sa go latela sa bathu\u0161i ka dikolong malobanyana, baswa ba go feta ba 940 000 ba dirile dikgopelo ka go \u0161omi\u0161a polatefomo ya go thwala ye e sa lefelwego ya go bit\u0161wa SAYouth.mobi, yeo e bopago karolo ya Neteweke ya Boset\u0161haba ya Taolo ya Mananeo.T\u0161homi\u0161o ya ditheknolot\u0161i t\u0161e diswa t\u0161a go aba menyetla ya me\u0161omo e dirile gore go thwala go be bonolo kudu, go phethagat\u0161we ka pela gape go hloke dikhupamarama.\nLesolo la Tlholo ya Me\u0161omo la Mopresidente le kgont\u0161hit\u0161e le go dira gore go be le t\u0161homi\u0161ano ka leka leng la set\u0161haba. Mananeo a ka legatong la mathomo a phethagadit\u0161we ke dikgoro t\u0161a boset\u0161haba t\u0161e 11. Mediro ya t\u0161ona e beakant\u0161we go efoga poelet\u0161o le tshenyo le go kaonafat\u0161a go ithuta go t\u0161wa go boitemogelo bja di kgoro t\u0161e dingwe.\nLesolo le la me\u0161omo gape le laedit\u0161e bohlokwa bja t\u0161homi\u0161ano ya set\u0161haba.\nMmu\u0161o, kgwebo, ba\u0161omi le set\u0161haba sa tikologo ba kopane mmogo go thu\u0161a batho ba go se \u0161ome go kgatha tema ka gare ga ikonomi.\nMaafrika Borwa a go feta seripa sa milione a \u0161et\u0161e a holegile go t\u0161wa go legato la mathomo la lesolo le, fao mananeo a go balega a t\u0161welago pele. Bakgathatema ba be ba filwe sebaka sa go hwet\u0161a letseno, go ithuta mabokgoni a maswa le go kaonafat\u0161a ao a set\u0161ego a le gona, le go \u0161omi\u0161a boitemogelo bja bona bjalo ka motheo wa go hwet\u0161a mo\u0161omo wo mongwe goba go it\u0161homela.\nMohlala, bakgathatema ba go balega ba go thwalwa ke Kgoro ya Me\u0161omo ya Set\u0161haba le Mananeokgopa rara mo mananeong a yona a legato la mathomo ba kgonne go hwet\u0161a mo\u0161omo lekaleng la poraebete mafelelong a Hlakola 2021.\nBont\u0161i bja batho bao ba lego sehlopheng sa mathomo sa bathu\u0161i ka dikolong, bjalo, ba kgonne go hwet\u0161a me\u0161omo, ba na le boitemogelo, tlhahlo le dit\u0161hupet\u0161o.\nMananeo ao a phetha gadit\u0161wego ka Lesolo la Tlholo ya Me\u0161omo la Mopre sidente gape a hot\u0161e dit\u0161haba ka bophara. \u0160edi e bile go tlholo ya me\u0161omo ka maka leng a go ba le khut\u0161o ya leago ye e lebanego bjalo ka thuto, t\u0161hirelet\u0161o ya dijo, mana neokgoparara a set\u0161haba le t\u0161hirelet\u0161o ya tikologo.\nKa Lesolo la Tlholo ya Me\u0161omo la Mopresidente baswa ba thwalet\u0161we go thekga le go thu\u0161a baruti\u0161i ka dikolong t\u0161a rena. Ba bangwe ba thwalet\u0161we go aga mapo rogo ka dinagamagaeng.\nDikolo t\u0161a Digotlane t\u0161e Nt\u0161i di thu\u0161it\u0161we gore di \u0161ome le gore di bulwe gape. Balemi ba go lemela go iphedi\u0161a ba the kgilwe go oket\u0161a t\u0161welet\u0161o, le dithoto t\u0161a tikologo t\u0161e bjalo ka dinoka le mehlaka di a tso\u0161olo\u0161it\u0161we le go tlho komelwa.Bjalo ka karolo ya legato la bobedi, re hloma Sekhwama sa Me\u0161omo ya Leago seo se tlago thekga mo\u0161omo wa go hola batho ka moka woo o etilwego pele ke mekgatlo ya set\u0161haba ka mafelong a go fapana a bjalo ka temo ya dinagamagaeng, bokgabo bja set\u0161haba, kaonafat\u0161o ya mekutwana le polokego ya set\u0161haba.Kgabagareng ya poelomorago ye \u0161oro ya ikonomi ye e hlot\u0161wego ke leuba la bolwet\u0161i bja Coronavirus, set\u0161haba le me\u0161omo ya set\u0161haba ba file tlholo ye bohlokwa go tlholo ye me\u0161omo. Se ke phethagat\u0161o ya boikgafo bja rena bja gore mmu\u0161o o swanela go thekga ka mafolofolo me\u0161omo mola mmaraka wa me\u0161omo o kaonafala.\nKa Lesolo la Tlholo ya Me\u0161omo la Mopresidente re tsent\u0161e baswa me\u0161omong ka bont\u0161i ka mokgwa wo o sa kago wa bonwa mo nakong e kopana. Ba bangwe ba bakga thatema ba 84% mo legatong la mathomo e be e le baswa ba ka fase ga mengwaga ye 35, gomme pedi-tharong e be e le basadi.\nMo legatong la bobedi re letet\u0161e gore palo ye e be ya godingwana, gobane tlholo e tla abela Lenaneo la Me\u0161omo ya Baswa ka Mopresidente thekgo ya dit\u0161helete ya go batamela go R1 bilione. Bjalo ka karolo ya lenaneo, baswa ba go balega ba tla thwalwa ka gare ga Tirelo ya Boset\u0161haba ya Baswa ye e matlafadit\u0161wego. Baswa ba tla hwet\u0161a tlhahlo ka mabokgoni a dit\u0161itale gomme dikgwebo t\u0161e beng ba t\u0161ona e lego baswa di tla hwet\u0161a thekgo gore di gole le gore di thwale.\nTlhokego ya me\u0161omo ka nageng ya rena ke bothata. Re ka se kgone go ba le dititelego t\u0161a go se fele mabapi le go loki\u0161a bothata bjo ka lebaka la tatelo ya melao ya mmu\u0161o, ditshepet\u0161o t\u0161a go thwala t\u0161a kgale, tlhokego ya bokgoni le peakanyo, goba mananeo a nakwana goba a go fokola.Katlego ya Lesolo la Tlholo ya Me\u0161omo la Mopresidente e bont\u0161hit\u0161e gore ge re \u0161oma mmogo, re \u0161oma ka lebelo, re nagana ka bohlale ebile re laola methopo ya rena gabotse, re ka ba le khuet\u0161o ye kgolo.\nLesolo la Tlholo ya Me\u0161omo la Mopresidente le laedit\u0161e gore re ka hlola me\u0161omo ge re \u0161oma mmogo bjalo ka lekala la set\u0161haba, ba\u0161omi, set\u0161haba le mmu\u0161o.\nGa ke na pelaelo ya gore legato la go latela la Lesolo la Tlholo ya Me\u0161omo la Mopre sidente le tla re dira gore re be kgauswi le go fihlelela maikemi\u0161et\u0161o a rena ka moka a me\u0161omo ya seriti le me nyetla ya batho ka moka.\n", "edition": "2021-11-ed2", "language_code": "nso"}
{"title": "Re aga motheo wa dipeelet\u0161o\n", "author": "vukuzenzele unnamed\n", "text": "Re swere Khonferentshe ya mathomo ya Dipeelet\u0161o ka 2018 bjalo ka karolo ya maikemi\u0161et\u0161o a rena a magolo a go kgopela t\u0161helete ye e ka bago R1.2 thrilione mo dipeelet\u0161ong t\u0161e diswa mo lebakeng la mengwaga ye mehlano. Khonferentshe yeo e tsenet\u0161we ke baromiwa ba go feta ba sekete ka 2018 le ka 2019, gomme ka ngwaga wa 2020 e swerwe ka bidio inthaneteng ka lebaka la leuba la COVID-19 .\nMmogo, dikhonferentshe t\u0161e di kgonne go hwet\u0161a t\u0161helete ye e fetago R770 pilione ya ditshepi\u0161o t\u0161a dipeelet\u0161o go t\u0161wa go makala a mehutahuta a ekonomi.\nKhonferentshe ya bone ya Dipeelet\u0161o ya Afrika Borwa e ka be e ile ya swarwa ka Dibatsela 2021, eup\u0161a re t\u0161ere sephetho sa go e \u0161uthi\u0161et\u0161a ka Hlakola 2022 ka lebaka la ge go na le ditiragalo t\u0161e dingwe t\u0161e mmalwa t\u0161eo di diregago mo lebakeng le. T\u0161ona di akaret\u0161a dikgetho t\u0161a dipu\u0161oselegae, khonferentshe ya mabapi le tlelaemete ya COP26 le Pont\u0161ho ya Kgwebi\u0161ano ya ka Gare ga Afrika. Lebaka le lengwe le bohlokwa leo le dirago gore re sware khonfe rentshe ye ngwaga wo o tlago ke gore batho ba bant\u0161i ba tla be ba hlabet\u0161we ka moento wa COVID-19  ka nako yeo, gomme se sa dira gore go t\u0161ea maeto le go kgobokana go be bonolo.\nLe ge e le gore Khonfere ntshe ya bone ya Dipeelet\u0161o e \u0161uthi\u0161it\u0161we ka dikgwedi t\u0161e di ka fetago t\u0161e nne, lesolo la rena la dipeelet\u0161o la maikemi\u0161et\u0161o a magolo le t\u0161wela pele. Le ge e le gore re ka kgabaga reng ya seemo sa ekonomi seo se tli\u0161ago ditlhohlo t\u0161eo di bakwago ke leuba la COVID19, seo se mpefadit\u0161wego ke dikgaruru le tshenyo yeo e hlagilego ka dikarolong t\u0161a KwaZulu-Natal le Gauteng ka Mosegamanye, dikha mphani di t\u0161wela pele go atlega go ditshepi\u0161o t\u0161a t\u0161ona t\u0161a dipeelet\u0161o le go nyaka dibaka t\u0161e dingwe t\u0161a dipeelet\u0161o ka Afrika Borwa.\nMo ngwageng wo o fetilego fela, t\u0161helete ye e nyakilego go ba R120 pilione ya ditshepi\u0161o t\u0161a dipeelet\u0161o e tsene ka tlho mong ya diprot\u0161eke goba ka go katolo\u0161weng ga t\u0161ona.\nSe se ra gore tekano ye e ka bago 38% ya palomoka ya ditshepi\u0161o t\u0161a dipeelet\u0161o \u2013 goba R290 pilione \u2013 go fihla mo lebakeng le e tsene ka ekonoming. Dipeelet\u0161o t\u0161e dingwe di ditelegile ka lebaka la COVID-19 , kudukudu ka makaleng ao a amegilego gampe kudu a go swana le a kago ya dintlo le la boeti.\nLekala la bot\u0161welet\u0161i bja dihlare ke lefapha le lengwe leo le kgahli\u0161ago la kgolo.\nAspen Pharmacare  mo nakong ye e sa t\u0161wago go feta e tsebagadit\u0161e semmu\u0161o katolo\u0161o ya kgwebo ya yona ka R3.4 pilione, yeo e e tsebagadit\u0161wego ka Kho nferentsheng ya Dipeelet\u0161o ya 2018. Peelet\u0161o ye e feto\u0161it\u0161e Lefelo la bot\u0161welet\u0161i la Gqe berha go ba le lengwe la mafelo a magolo a bot\u0161welet\u0161i bja dihlare t\u0161a go bolaya bohloko lefaseng ka bo phara ebile e fane ka thu\u0161o ya bot\u0161welet\u0161i bja dilekanyo t\u0161e di fetago t\u0161e 100 milione t\u0161a moento wa COVID-19  wa Johnson & Johnson t\u0161eo di bego di t\u0161welet\u0161wa ka fase ga konteraka ye it\u0161ego.\nMokgatlo wa Maphelo wa Lefase le ona o kgethile Afrika Borwa go ba monggae wa lefelo le legolo la go t\u0161welet\u0161a moento wa mRNA le Biovac Institute , e lego selekane seo se tsenet\u0161wego ke lekala la mmu\u0161o le la phraebete.\nNgaka Patrick Soon-Shi ong yo a beleget\u0161wego ka Afrika Borwa le khamphani ya gagwe ye e bit\u0161wago NantWorks e sa t\u0161wago go tsebagat\u0161a ka ga lesolo la yona la maikemi\u0161et\u0161o a magolo la go aga bokgoni bja tlhokomelo ya maphelo ye e gatet\u0161ego pele ka Afrika. Godimo ga peelet\u0161o yeo ba tlago e tli\u0161a, ditiragalo t\u0161e t\u0161a morago rago di tla tsenya letsogo go maikemi\u0161et\u0161ommogo a rena a gore khonthinente ye e t\u0161welet\u0161e 60% ya meento yeo e e hlokago ka ngwaga wa 2040.\nEnet\u0161i ke lefapha le lengwe la kgolo. Baphenkgi\u0161ani ba 25 bao ba kgethilwego ka tikologong ya bohlano ya Lenaneo la rena la Go Thwala Bat\u0161welet\u0161i ba Mohlagase wa go Diri\u0161wa leswa bao ba Ikemego ka moka ga bona go emet\u0161we gore ba tlo beelet\u0161a t\u0161helete ye e ka bago  R50 pilione ka mo ekonoming.\nGo oket\u0161wa ga mollwane wa kabo ya dilaesentshe go bot\u0161welet\u0161i bja mohlagse bjo bo kopant\u0161wego go fihla go dimekawate t\u0161e 100 go na le kgonagalo ya gore go ka felet\u0161a ka peelet\u0161o ye kgolo ya lekala la phraebete ka diprot\u0161ekeng t\u0161a go t\u0161welet\u0161a mohlagase.\nAfrika Borwa e sa t\u0161wa go hwet\u0161a tshepi\u0161o ya peelet\u0161o ye e ka bago R131 pilione ya go thu\u0161a phetogelo ye kaone go ya go ekonomi ya go t\u0161welet\u0161a me\u0161i ye mennyane ka go beelet\u0161a ka go mohla gase wa go diri\u0161wa leswa, haeterot\u0161ene ya go kwana le tikologo le difatanaga t\u0161a go sepet\u0161wa ka mophlagase.\nBoikgafo bjo bo dirilwego ke United States, United Kingdom, France, Germany le Mokgatlo wa Selekane sa Yuropa bo sepelelana le Tumelelano ye e fihlelet\u0161wego ka Paris, yeo e gapelet\u0161ago dinaga t\u0161e di humilego kudu go thekga lesolo la go fedi\u0161a me\u0161i ya lefaufaung ka dina geng t\u0161eo di hlabologago.\nDipeelet\u0161o t\u0161e t\u0161a enet\u0161i di tla re thu\u0161a go fenya seemo sa go kgaot\u0161wa ga mohlgase seo se mpefet\u0161ego seo naga ye e itemogelago sona mo lebakeng le, ge bokgoni bja t\u0161welet\u0161o ye mpsha ya mohla gase bo tsenywa tiri\u0161ong.\nDipeelet\u0161i t\u0161e mmalwa t\u0161e diswa ka go makala a datha le ka go mathale a ka fase ga lewatle di ka se tli\u0161e fela peelet\u0161o ye mpsha, eup\u0161a di tla fana ka mananeokgopa rara ao a hlokagalago gore go be le kgolo ya theknolot\u0161i le ya diintasteri t\u0161a dikgokagano t\u0161a megala.\nKarolo ye bohlokwa ya lesolo la rena la dipeelet\u0161o ke diphetogo t\u0161e bohlokwa t\u0161a makala t\u0161eo di tli\u0161ago phapano ye kgolo t\u0161eo re di phethagat\u0161ago ka mafapheng a go swana le la enet\u0161i, di kgokagano t\u0161a megala, meetse le maemakepe le diporo. Di phetogo t\u0161e di tla kaonafat\u0161a go \u0161oma gabotse le bokgoni, gomme t\u0161a fokot\u0161a tshe nyegelo ya go dira kgwebo ka Afrika Borwa, le go hlohlelet\u0161a peelet\u0161o ye kgolo ya lekala la phraebete ka mananeokgopa rara a ekonomi ya rena.\nMo lebakeng le re na le mafelo a tlhabollo ya eko nomi ao a kgethegilego a 13 go ralala le naga, gomme ona a fa babeelet\u0161i diputselet\u0161o t\u0161e di nepi\u0161it\u0161wego go dipeelet\u0161o, ditefi\u0161o t\u0161a met\u0161helo t\u0161eo di kaonafadit\u0161wego le thekgo go diromelwantle. T\u0161e di fana ka motheo wo o kgahli\u0161ago wa bot\u0161welet\u0161i go dikhamphani t\u0161eo di nyakago go abela bobedi mebaraka ya ka mo nageng le ya bodit\u0161habat\u0161haba. Boleng bja t\u0161ona bo oket\u0161egile go t\u0161wela pele ka ge go hlomilwe Lefelo la Kgwebi\u0161ano ya go se Lefelwe la ka Khonthinenteng ya Afrika, leo le thomilego go gwebi\u0161ana semmu\u0161o matho mong a ngwaga wo.\nLe ge e le gore lebelo la dipeelet\u0161o le ile la nanya ka lebaka la diabe t\u0161a leuba le, gomme le diprot\u0161eke t\u0161e mmalwa le t\u0161ona di ditet\u0161we, lesolo la dipeelet\u0161o le thoma go gola ka lebelo gape.\nGe re dut\u0161e re eba le kgate lopele ka go phethagat\u0161eng ga Leano la Peakanyoleswa le Tso\u0161olo\u0161o ya Ekonomi \u2013 gomme le nepi\u0161it\u0161e go mananeokgoparara, tlha bollo ya diintasteri, tlhomo ya me\u0161omo le peakanyoleswa ya makala \u2013 seemo sa dipeelet\u0161o se tla kaonafala go t\u0161wela pele.  ", "edition": "2021-12-ed1", "language_code": "nso"}
{"title": "Go tli\u0161a dingongorego go GEPF go nolofadit\u0161we\n", "author": "vukuzenzele unnamed\n", "text": "Go netefat\u0161a gore maloko a GEPF le ba malapa a bona ba swarwa gabotse, lekgotlataolo mo nakong ye e sa t\u0161wago go feta le sa t\u0161wa go hloma kantoro ya go rarolla dingongo rego. Maditsela wa Phen\u0161ene ya Ba\u0161omi ba Mmu\u0161o (GEPO) ke kantoro ya ka gare yeo e ikemego ya GEPF.\nGEPF ke ye nngwe ya di khwama t\u0161a phen\u0161ene t\u0161e kgolo kudu mo lefaseng, gomme yona e na le maloko a go feta a 1.2 milione le batho bao ba t\u0161welego phen\u0161ene le baholegi ba go feta ba  450 000. Sekhwama se hlo -milwe le go laolwa ka go latela Molao wa Phen\u0161ene ya Ba\u0161omi ba Mmu\u0161o.\nMoatbokheiti Makhado Ramabulana o thwet\u0161we bjalo ka Maditsela wa Sekhwama sa Phen\u0161ene. O bolela gore ka ntoro ye e hlomilwe go thu\u0161a batho bao ba sego ba thabi\u0161wa ke ditirelo t\u0161a GEPF.\nE tla ba mohola kudu go batho bao ba sa kgonego go lefela baemedi ba molao. Pele ga ge batho ba ka i\u0161a dingo ngorego t\u0161a bona go Kantoro ya Mo\u0161irelet\u0161i wa Set\u0161haba goba go dikgorotsheko, ba ka kgopela go hwet\u0161a bonamodi go Maditsela wa Sekhwama sa Phen\u0161ene.\nMaditsela wa Sekhwama sa Phen\u0161ene o tla tsena gare merero yeo ditefelo di dite legago go lefelwa ka lebaka la mabaka a a sa kwagalego.\nO kgona go namola fela go dingongorego t\u0161eo di diri lwego mo mengwageng ye e fetilego ye meraro.\nMerero ye mengwe yeo e \u0161ongwago ke GEPO e akaret\u0161a:\n\u2022 Go palelwa ga bahla nkedi go dira me\u0161omo ya bona go latela molao le melawana ya Sekhwa ma; \n\u2022 Go se phethagat\u0161e tumelelano ka ntle le go fa lebaka leo le kwagalago le; \u2022 Tshedimo\u0161o ye e pho\u0161aget\u0161ego goba yeo e timet\u0161ago batho yeo e fiwago ke ba\u0161omi ba GEPF.\nPele ga ge a ka tli\u0161a ngonngo rego go GEPO, motho o swanet\u0161e go romela ngongo rego ye e ngwadilwego go GEPF, go Setheotshepedi\u0161o sa Diphen\u0161ene t\u0161a  Mmu\u0161o (GPAA) goba go mongmo\u0161omo wa gagwe, a mo fe sebaka sa go rarolla bothata bjoo.\n\u201cO swanet\u0161e go ba fa mat\u0161at\u0161i a 30 go pho\u0161olla pho\u0161o ye o e bonego. Ge, ka morago ga mat\u0161at\u0161i a 30, bothata bja gago bo t\u0161wela pele go se rarollwe, o ka romela ngongorego ya gago go Maditsela,\u201d gwa hlalo\u0161a Ramabulana.\nMaditsela a ka se amogele taba yeo ge e le gore go \u0161et\u0161e go na le diphati\u0161i\u0161o t\u0161a semmu\u0161o t\u0161eo di dirwago go gongwe mabapi le yona.\n\u201cMo dibekeng t\u0161e pedi go tloga ka let\u0161at\u0161ikgwedi leo ngongorego e amoget\u0161wego ka lona, GEPO e tla \u0161oma [taba yeo] gomme ya tsebi\u0161a mongo ngoregi ge eba e tla kgona go dira diphati\u0161i\u0161o le go t\u0161ea sephetho ka ga taba yeo.\u201dGe Mmaditsela a ka gana go dira diphati\u0161i\u0161o ka ga ngo ngorego yeo, mongongoregi a ka ngwalela kantoro ya GEPO mo mat\u0161at\u0161ing a 21 gomme a fa mabaka a gore ke ka lebaka la eng a dumela gore ngongorego yeo e wela ka fase ga mo\u0161omo wo o filwego GEPO.  \n\n\n\n", "edition": "2021-12-ed1", "language_code": "nso"}
{"title": "Bega bomenet\u0161a ka go diri\u0161a mogala wa go se lefelwe wa twant\u0161ho ya bomenet\u0161a\n", "author": "Silusapho Nyanda \n", "text": "Go fedi\u0161a bomenet\u0161a ka tirelong ya set\u0161haba go t\u0161wela pele go ba seo se beilwego pele ke mmu\u0161o gomme Mogala wa go se Lefelwe wa Twant\u0161ho ya Bomenet\u0161a wa Boset\u0161haba o dira gore go be bonolo go maloko a set\u0161haba go bega di tiro t\u0161eo di belaelwago go ba t\u0161a bomenet\u0161a.\nMogala wo wa go se lefelwe o tsebagadit\u0161we semmu\u0161o ke Khomi\u0161ene ya Ditirelo t\u0161a Set\u0161haba (PSC) ka 2004 gomme go tloga ka nako yeo, go amoget\u0161we megala ya go feta ye 100 000 yeo e bego e bega diti ragalo t\u0161eo go bego go belaelwa gore ke t\u0161a bomenet\u0161a le t\u0161a t\u0161homi\u0161obo\u0161aedi ya dit\u0161helete t\u0161a mmu\u0161o.\nMegala ye e bego e let\u0161a ke bahlabamekgo\u0161i e feleledit\u0161e ka gore go nyaki\u0161i\u0161we melato ya bomenet\u0161a, ya tsogolekobong le ya melato ye mengwe yeo e ka bago ye 24 035, gwa bolela Mokhomi\u0161enare wa Ditirelo t\u0161a Set\u0161haba Michael Seloane, yo a hlokomet\u0161ego mo\u0161omo ka moka wo o dirwago ke khomi\u0161ene ye.\nMagareng ga ngwaga wa 2020 le wa 2021, melato ye 337 e ile ya begwa ka mogala wo wa go se lefelwe. Ye 35 ya melato ye e akaredit\u0161e ditiro t\u0161a bomenet\u0161a t\u0161a go amana le go thwala ba\u0161omi le go thwala baabi ba ditirelo ka fao go sego molaong gomme ditiro t\u0161e di nyaki\u0161i\u0161wa ke PSC. Melato ye mengwe ye e \u0161et\u0161ego e ile ya fiwa dikgoro t\u0161e dingwe t\u0161a mmu\u0161o goba ditheo t\u0161a phethagat\u0161o ya molao gore di nyaki\u0161i\u0161we.\nDitiro t\u0161a bomenet\u0161a t\u0161a go amana le kago ya dintlo ya Lenaneo la Kagoleswa le Tlhabollo (RDP), dithentara le thu\u0161o ya dit\u0161helete t\u0161a leago t\u0161a mmu\u0161o ke t\u0161e dingwe t\u0161a ditiro t\u0161e di tlwaelegilego t\u0161eo di dirilwego.\n\u201cKa nakong ya kilet\u0161o ya mesepelo re hwedit\u0161e melaet\u0161a ya go bega ditiro t\u0161a bomenet\u0161a ka diemeile. Re na gape le lena neo la kgati\u0161o ya melaet\u0161a la maitiri\u0161o go bao ba nyakago go let\u0161et\u0161a mogala wo wa go se lefelwe ka morago ga diiri t\u0161a mo\u0161omo,\u201d Seloane a realo.\nO tlalelet\u0161a ka gore go tloga mola magato a kilet\u0161o a mose pelo a theo\u0161et\u0161wago fase, go bile le koket\u0161ego ya go nanya ya go bega bomenet\u0161a bjo bo amanago le thu\u0161o ya dit\u0161helete t\u0161a leago, kudukudu t\u0161a dithu\u0161o t\u0161a dit\u0161helete t\u0161a Kimollo ya Masetlapelo a Leago.\nGo maatlafat\u0161a matsapa a go fedi\u0161a bomenet\u0161a, Mmu\u0161o o maatlafadit\u0161e bokgoni bja ditheo t\u0161a phethagat\u0161ao ya molao ka go di fa ba\u0161omi bao ba nago le bokgoni, le go hloma Lefelo la Kopaneloditirelo.\nLefelo le le bopilwe ke di hlopha t\u0161a ditheo t\u0161a phethagat\u0161o ya molao t\u0161eo di fanago ka tshedimo\u0161o le methopo ka ntweng ya kgahlanong le tsogolekobong le bomenet\u0161a ge go rekwa dithoto le ditirelo t\u0161a go amana le COVID-19 .\nNaa go direga eng ka morago ga ge go begilwe ditiro t\u0161a bomenet\u0161a?Seloane o bolela gore ge molato o begilwe ka mogala wa go se lefelwe, bahlankedi ba tharollo ya molato ka pela ba lekola gore tshedimo\u0161o ka moka ya maleba e filwe. Se se akaret\u0161a \ndintlha t\u0161a gore ke mang a dirilego eng, tiragalo yeo go bolelwago ka yona e diregile neng, le gona ka lebaka la eng.\nO bolela gore ge go ka hwet\u0161a gore go bile le tiragalo ya go tshela molao \u2013 e ka ba ya go reka dithoto le ditirtelo le ya go thwala ba\u0161omi ka tsela ya bomenet\u0161a, pipamolomo, bomenet\u0161a bja go amana le kabo ya dintlo t\u0161a RDP, tso golekobong yeo e amanago le t\u0161helete ya thu\u0161o ya leago, bofaladi bjo bo sego molaong, tlai\u0161o, bohodu goba tsogole kobong \u2013 PSC e tla \u0161i\u0161inya gore go be le kgato ya kimollo go Kgoro ye e amegago goba ya romela molato woo go the Hawks, Tirelo ya Maphodi sa ya Afrika Borwa (SAPS) goba go Sehlophat\u0161homo sa Twant\u0161ho ya Bomenet\u0161a go nyaki\u0161i\u0161wa go t\u0161wela pele.\nMelato yeo PSC e e romelago go dikgoro go yo nyaki\u0161i\u0161wa e akaret\u0161a:\n\u2022 Ge ba\u0161omi ba mmu\u0161o ba dira me\u0161omo ya tlalelet\u0161o go hwet\u0161a t\u0161helete ka ntle le tumelo ya dikgoro t\u0161eo ba di \u0161omelago; \u2022 Dithulano t\u0161a Dikga hlego t\u0161eo di sego t\u0161a tsebagat\u0161wa dikgorong t\u0161eo ba di \u0161omelago le; \n\u2022 Maitshwaro ao a sa amogelegego.\nSeloane o bolela gore PSC e fa dikgoro t\u0161a mmu\u0161o mat\u0161at\u0161i a 60 go nyaki\u0161i\u0161a le go tswalela molato woo.\nO bolela gore go tloga fao Kgoro e tsebi\u0161a PSC ka ga dikutollo t\u0161a yona. \u201cGe e le gore re thabi\u0161wa ke dikgato t\u0161eo di t\u0161erwego ke kgoro, re tla tswalela molato woo, eup\u0161a ge re se ra kgotsofala, re boela go bona.\u201dRe tii\u0161it\u0161e gore maina a gago a ka se tsebagat\u0161we Ge mmegi wa ditiro t\u0161a bomenet\u0161a a sa nyake gore leina la gagwe le tsebagat\u0161we, mohlankedi wa PSC wa mogala wa go se lefelwe o ngwala fela dintlha t\u0161a gagwe t\u0161a boikgokaganyo. Se se bohlokwa gore ge e le gore tshedimo\u0161o ya tlalelet\u0161o e a hlokega, PSC e kgone go ikgokaganya le yena.\nBabegi ba ditiro t\u0161a bomenet\u0161a bao ba begago melato mogaleng wa go se lefelwe wa PSC ba netefalet\u0161wa gore ba tla \u0161irelet\u0161wa ge e le gore ba nyaka go dula maina a bona a sa tsebagat\u0161we, gwa bolela Seloane. O hlalo\u0161a gore bahlankedi ba tha -rollo ya molato ka pela ba hlahlilwe go netefat\u0161a gore boit\u0161hupo bja mmegi wa ditiro t\u0161a bomenet\u0161a bo dula bo \u0161ireledit\u0161we.\nSeloane o bolela gore ma Afrika Borwa ba swanet\u0161e go bega ditiro t\u0161a bomenet\u0161a ka gobane di utswet\u0161a bahloki le go thibela tlhabollo, gomme se se thibela gore naga ye e t\u0161wele pele.  ", "edition": "2021-12-ed1", "language_code": "nso"}
{"title": "Ga go na lebaka leo o ka le fago go dira GBV \n", "author": "Vukuzenzele Unnamed\n", "text": "Dipalopalo t\u0161a bosenyi t\u0161a kgauswanyane t\u0161eo di lokolot\u0161wego ke Tirelo ya Maphodisa a Afrika Borwa (SAPS) di bont\u0161ha koket\u0161ego ya bosenyi bja go phaya theto ka kgang, dikgaruru t\u0161a  ka malapeng, le, se sengwe seo se hlobaet\u0161ago kudu, go bolawa ga bana.\nGare ga Mosegamanye le Lewedi 2021, batho ba 9 556, bao bont\u0161i bja bona e lego basadi, ba phailwe theto ka kgang. Se ke koket\u0161ego ya 7% go feta nakong ya pego ya go feta.\n Go melato ya go betha ye e ka bago 73 000 yeo e begilwego nakong ye, ya go feta 13 000 e amana le dikgaruru t\u0161a ka malapeng. Palo ya dipolao t\u0161a bana e oket\u0161egile gararo ge go bapet\u0161wa le ya nakong ya pego ya go feta.\nRe \u0161et\u0161e re bolet\u0161e gore dikgaruru t\u0161eo di hlolago ke banna kgahlanong le basadi ke leuba la bobedi eup\u0161a naga ya rena e swanet\u0161e go le lwant\u0161ha, gomme go no swana le leuba la COVID-19 re ka le fenya ge ka moka re ka \u0161oma mmogo.\n Bjalo ka mmu\u0161o, re na le mo\u0161omo le maikarabelo a go aba didiri\u0161wa t\u0161e di hlokegago go lwant\u0161ha bosenyi bja  dikgaruru t\u0161eo di hlolwago ke bong.\nGo tloga mola go thakgolwago Leano la Peakanyo ya Set\u0161haba (NSP) la go lwant\u0161ha Dikgaruru t\u0161eo di Hlolwago  ke Bong le Dipolao t\u0161a Basadi le Basetsana (GVBF) ka 2020, go bile le ditsenogare t\u0161e mmalwa go arabela GBV.\nSe se akaret\u0161a go feto\u0161wa ga melao go bohlokwa, thekgo go bao ba phologilego dikgarurung ka go ba thu\u0161a ka didiri\u0161wa t\u0161a go kgoboket\u0161a bohlatse mo diti\u0161ing t\u0161a maphodisa le ditirelo t\u0161a go bothamatswalo, go thongwa ga Sekhwama sa GBVF le go thekga netweke ya Disenthara t\u0161a Tlhokomelo t\u0161a Thuthuzela le t\u0161a Khuseleka.\nSAPS e bolet\u0161e gore go na le t\u0161welopele mo go fokot\u0161eng dit\u0161halelomorago t\u0161e dikgolo t\u0161a tshekatsheko ya DNA, seo se lego bohlokwa go phethagat\u0161a toka go bao ba phologilego go bosenyi bja thobalano. SAPS e na le mafelo a 134 a GBV mo diti\u0161ing t\u0161a maphodisa go phatlala le naga gomme e  gare ka tshepet\u0161o ya go hloma a mangwe.\nDikgaruru t\u0161eo di hlolago ke bong ke bothata bja dikgaruru t\u0161a banna. Bont\u0161i ke banna bao ba phayago theto ka kgang. Bont\u0161i ke banna bao e lego basenyi ba dikgaruru t\u0161a ka malapeng.\nKa gore ke banna bao e lego basenyi ba bagolo, e swanet\u0161e go ba banna bao  ba etago pele ka go bolela le go bega dikgaruru t\u0161eo di hlolago ke bong, go godi\u0161a temo\u0161o, go ruta ba mphato wa bona le go maitapi\u0161o a go thibela bosenyi.\nE swanet\u0161e go ba banna mo maemong a taolo mo lenaneong la rena la thuto, e ka ba dihlogo t\u0161a dikolo,  baruti\u0161i goba bafahlo\u0161i, bao ba swanet\u0161ego go dira gore dikolo le mafelo a thuto ya godimo di bolokege go barutwana le baithuti ba basadi, gomme ba se \u0161omi\u0161e maemo a bona a taolo bo\u0161aedi go nyaka thobalano.\nBanna ba swanet\u0161e gape go kgatha tema ya go aga le go ba gona go malapa a bona, kudu mo go godi\u0161eng barwa ba bona go bont\u0161ha bonna bja bona bjo bobotse bjo bo hlomphago basadi le bana.\nDit\u0161haba le mekgatlo ya set\u0161haba ba swanet\u0161e go \u0161oma mmogo le mmu\u0161o go phethagat\u0161a ditsenogare le go hlalo\u0161a ka lefsa bonna gore re godi\u0161e banna ba kwelobohloko, kgotlelelo le tlhompho.\nBjale ka ge go fedi\u0161a GBV e ka se be maikarabelo a mmu\u0161o fela, e ka se be maikarabelo a basadi le bana go fedi\u0161a magato a go t\u0161ho\u0161a a dikgaruru le tlhori\u0161o t\u0161eo di ba aparet\u0161ego.\n Banna ba Afrika Borwa ba swanela ke go kgatha tema ye kgolo go thibela GBV. Ba swanet\u0161e go kwe\u0161i\u0161a gore ke eng seo se hlolago GBV, kudu dikgaruru t\u0161a thobalano.\nDipalopalo t\u0161a moragorago t\u0161a bosenyi di bont\u0161ha gore batho bao e ka bago 4 000 ba phailwe theto ka kgang ka magaeng a bona goba ka magaeng a basenyi, gomme melato ye 400 yeo e begilwego mot\u0161wasehlabelo le mosenyi ba be ba na le kamano. Se se bolela gore banna ba bangwe ga ba kwe\u0161i\u0161e gore go robalana le motho ntle le tumelelo ya gagwe ke bosenyi.\nBanna ba swanet\u0161e go hlompha basadi le balekane ba bona gomme ba kwe\u0161i\u0161e gore go ba ka kamanong ya marato ga se lebaka la go dira dikgaruru t\u0161a ka malapeng.\nGe monna o tee a ka kgoboket\u0161a banna ba babedi gomme boraro bja bona ba ikana go se tsoge ba phaile mosadi theto ka kgang, ba ka se tsoge ba bethile mosadi gomme ba rwe\u0161ana maikarabelo a boikano bjo, re ka thoma go lwant\u0161ha ka nnete dikgaruru t\u0161a go hlolwa ke bong mo nageng ya rena.\nGa se gwa lekana go tsena ka bogare ge fela basenyi ba \u0161et\u0161e ba swerwe. Re swanet\u0161e go thibela dikgaruru t\u0161a go hlolwa ke bong pele di direga.\nKe ipelet\u0161a go banna ba Afrika Borwa, ba bannyane le ba bagolo, bao ba dulago ditoropong le magaeng,ba sebjalebjale le ba sekgale, bao ba nyet\u0161ego le bao base a nyalago, go ba karolo ya maitapi\u0161o a go thibela ao a hlokegago ka magaeng le dit\u0161habeng t\u0161a rena.\nKa go gana go dumelela  dikgaruru kgahlanong le basadi le bana, ka go se be karolo ya t\u0161ona le go bega ditiro t\u0161eo, o bont\u0161ha mohlala wo mobotse go banna ba geno, kudu go banna ba bafsa le ba\u0161emane.\nO tla ba o romela mola et\u0161a wa gore, kamano, segwera  goba tshepano e kase be lebaka la go se emele ditokelo t\u0161a basadi le bana.", "edition": "2022-01-ed1", "language_code": "nso"}
{"title": "Let\u0161at\u0161i la mafelelo la go dira dikgopelo t\u0161a thekgo ya NSFAS le a batamela\n", "author": "Sphelele Ngubane \n", "text": "Go ya ka Kgoro ya Thuto ya Godimo le Tlhahlo, thekgo ya NSFAS e hwet\u0161wa ke baithuti bao ba \u0161et\u0161ego ba fedit\u0161e sekolo goba ba \u0161et\u0161e ba ithuta legatong le lengwe le le lengwe institu\u0161eneng ya thuto ya godimo.\nBa ka dira kgopelo ya thekgo go NSFAS go ithuta yunibesithing ya mmu\u0161o goba kholet\u0161heng ya go ithutela t\u0161a theknolot\u0161i le me\u0161omo ya diatla (TVET), eup\u0161a ba swanet\u0161e go dira seo pele ga let\u0161at\u0161ikgwedi la go tswalela ka la 7 Pherekgong, 2022. \nBakgopedi ba swanet\u0161e go ba: \n\u2022 Badudi ba Afrika Borwa goba badudi ba go ya go ile bao ba nyakago go ngwadi\u0161a goba ba \u0161et\u0161e ba ithuta yunibesithing ya mmu\u0161o goba khole t\u0161heng ya TVET; \n\u2022 Bao e bego e le baamogedi ba mphiwafela wa Mokgatlo wa T\u0161hirelet\u0161o ya Leago wa Afrika Borwa; \n\u2022 Ba et\u0161wa lapeng leo letseno la bona ge le hlakane le sa fetego R350 000 ka ngwaga.\nBokamoso bja go phadima\nNhlakanipho Mkhize (26) ke ramehlagase yo a dumelet\u0161wego, re leboga thekgo ya NSFAS yeo e lefet\u0161ego dithuto t\u0161a gagwe mo Umfolozi TVET College ka KwaZulu-Natal.\nMkhize, go t\u0161wa Richards Bay, o hwedit\u0161e National Certificate (Vocational) Electri cal Infrastructure Construction ka 2017.\nGo tlalelet\u0161a go ithuta ka khamphaseng, o ile a swanela ke go dira tlhahlo ya mo\u0161omong gomme a t\u0161welele go teko ya mo\u0161omo.\nMathomong mo dithutong t\u0161a gagwe, Mkhize o bile le sebaka sa go diri\u0161a seo a ithutilego sona mo\u0161omong, a kgonthi\u0161a gore o ba le boi tshepo ka mabokgoni a motheo ao a ithutago.\n\u201cBjalo ka moithuti wa ngwaga wa mathomo, ke be ke \u0161et\u0161e ke loki\u0161ana le mathata a mohlagase mo set\u0161habeng sa ge\u0161o. Umfolozi TVET College e re file bobedi teori le tiri\u0161o.\n\u201cKholego yeo baithuti ba TVET ba nago le yona ga se fela maitemogelo, eup\u0161a  gape ke karolo ya kgapelet\u0161o ya go ithuta mo\u0161omo lefelong la mo\u0161omo go kgonthi\u0161a gore ba na le bokgoni pele ba amogela mangwalo a bona a thuto,\u201d a realo.\nGo swana le bafsa ba bant\u0161i ba maAfrika Borwa bao ba t\u0161wago malapeng a go hloka, Mkhize o tsebile gore o nyaka go latela mo\u0161omo wa boent\u0161enere, eup\u0161a go be go se na yo a ka kgonago go mo lefela ditefo t\u0161a kholet\u0161heng ka lapeng la gabo.\n\u201cGe ke se na go tseba ka thekgo ya NSFAS, ke ile ka tseba gore e tla nki\u0161a moo ke nyakago go ya gona \u2013 go ba moent\u0161enere,\u201d a realo.\nThekgo ya NSFAS ya Mkhize ya mengwaga ye meraro e lefet\u0161e dipuku, dithuto le senamelwa, gomme o amoget\u0161e t\u0161helete ya go ithekela t\u0161a go hlokomela mmele.", "edition": "2022-01-ed1", "language_code": "nso"}
{"title": "ASIDI e potlaki\u0161a phethagat\u0161o ya infrastrakt\u0161ha ya sekolo\n", "author": "More Matshediso \n", "text": "Sekolo, seo se lego Mthatha ka Kapa Bohlabela, se thomile go \u0161oma ka kara t\u0161heng ka legae la le lengwe la leloko la set\u0161haba e lego Nkululeko Ralo, yoo se theelet\u0161wego ka yena.\nMo mengwageng ya go feta, sekolo se hudugile gant\u0161i ka ge se got\u0161e.\nLe ge go le bjalo, barutwana le baruti\u0161i ga se ba ka ba ba le sekolo sa maleba go fihla gonabjale, ge ba tsena ka mabati a sekolo sa bona se sefsa sa sebjalebjale.\nSekolo se phethilwe bjalo ka karolo ya Lenaneo la Phetha gat\u0161o ya Potlako ya Infrastrakt\u0161ha ya Dikolo (ASIDI), leo le thakgot\u0161wego ke Kgoro ya Thuto ya Motheo ka 2011.\nMaikemi\u0161et\u0161o a lenaneo le ke go fedi\u0161a dikolo t\u0161eo di beago maphelo a barutwana le ba\u0161omi kotsing, ka lebaka  la go hloka infrastrakt\u0161ha ya maleba, meetse, kelelat\u0161hili le mohlagase.\nGo fihla lehono, ASIDI e agile dikolo t\u0161e 266, ya abela dikolo t\u0161e 886 kelelat\u0161hila, t\u0161e 1 030 t\u0161a tsent\u0161het\u0161wa meetse gomme t\u0161e 372 t\u0161a tsent\u0161het\u0161wa mohlagase.\nGonabjale barutwana ba Nkululeko Ralo Primary School ba na le diphapo\u0161i t\u0161a maleba le senthara ya methopo ya go ithuta, laporotori ya saense, senthara ya me\u0161omont\u0161i le phepo.  Go ba le pono ya  go swanaHlogo ya sekolo Koleka Gilman o na le lerato la go kaonafat\u0161a thuto ka Mthatha.\nToro ya gagwe ya go thoma sekolo set\u0161habeng sa gabo e thomile ka 1988, gomme ngwaga wa go latela, a thoma go abelana pono ya gagwe le set\u0161haba.\n\u201cSet\u0161haba sa rena se be se na le bana ba bant\u0161i ba mengwaga ya go thoma sekolo bao ba bego ba se na moo ba ka tsenago sekolo gona. Pono ya ka e ile ya amogelwa ke leloko la set\u0161haba Nkululeko Ralo, yoo a re filego karat\u0161he ya legae la gagwe gore re e \u0161omi\u0161e bjalo ka sekolo, \u201cgwa realo Gilman.\nA tlalelet\u0161a ka gore Ralo o t\u0161wet\u0161e pele go beakanya  ntlwana ya go thetha go t\u0161wa Telkom gomme ya \u0161omi\u0161wa bjalo ka phapo\u0161i. Ralo o beakant\u0161e gape le maloko a mabedi mo set\u0161habeng sa gabo go thu\u0161a ka dikarat\u0161he t\u0161a bona gore di \u0161omi\u0161we bjalo ka diphapo\u0161i t\u0161a tlalelet\u0161o. Ka manyami Ralo o hlokofet\u0161e ka 2004.\nKa 1994, sekolo se ile sa ya Holong ya Eli Spilkin, yeo e agilwego ke rakgwebo wa mo motseng Eli Spilkin.\n\u201cKa ngwaga wona woo, re amoget\u0161e dintlwana t\u0161a boithomelo t\u0161a go thetha go t\u0161wa Kgorong ya Thuto ya profense.\nKe ile ka nyaka gomme ka dira kgopelo ya lefelo moo re tla agago sekolo. Re amoget\u0161e dihektare t\u0161e hlano t\u0161a naga ka 1998,\u201d gwa realo Gilman.  Mokgatlo wa go se dire letseno wo o bit\u0161wago  Kats and Spaks o abet\u0161e sekolo diphapo\u0161i t\u0161a nakwana t\u0161e tharo, gomme set\u0161haba sa aga diphapo\u0161i t\u0161e hlano t\u0161a seloko.\nMo mengwageng ya go feta, Gilmana o t\u0161wet\u0161e pele go thekga sekolo gore se kaona fat\u0161we gomme mafelelong, se amoget\u0161e diphapo\u0161i t\u0161e hlano go t\u0161wa Ofising ya Tonakgolo ya Kapa Bohlabela.\nKa 2014, dilo bile kaone kudu ge Kgoro ya Thuto ya Motheo, ka t\u0161homi\u0161o ya ASIDI, e nt\u0161ha thentara ya go aga moago wa Nkululeko Ralo Primary School.\n\u201cSekolo se thomilwe go agwa ka 2018 gomme sa  phethwa ka 2021, ditebogo go ASIDI,\u201d gwa realo Gilman.  \nGo hlohlelet\u0161a go ruta le go ithuta \nMotlat\u0161atona wa Thuto ya Motheo Reginah Mhaule o re kgoro e nyaka go kgonthi\u0161a gore sebopego sa sekolo se sengwe le se sengwe se hlohlelet\u0161a barutwana go tsena sekolo le go ithuta, le baruti\u0161i go ruta.\n\u201cGo aga sekolo se ke mokgwa wa mmu\u0161o go bu\u0161a seriti go bana bao ba tsenago dikolo t\u0161a magaeng le t\u0161eo di se nago didiri\u0161wa t\u0161a go ithuta le baruti\u0161i ba bona,\u201d a tlalelet\u0161a.\nLeloko la lekgotlataolo la sekolo, Nomuntu Dlengane, o re sekolo se sefsa se tla hlohlelet\u0161a baruti\u0161i le baithuti go fihlelela bokgoni  bja bona ka botlalo.\n\u201cMaitshwaro le boitshepo bja barutwana ba rena di \u0161et\u0161e di kaonafet\u0161e ka lebaka la infrastrakt\u0161ha ye mpsha.\nSe se tla thu\u0161a gape gore barutwana le baruti\u0161i ba se batamelane kudu ka diphapo\u0161ing gore re fokot\u0161e go phatlala ga Bolwet\u0161i bja Coronavirus,\u201d gwa realo Dlengane.\nSekolo se na le barutwana ba 489, baruti\u0161i ba 14, le bangwaledi ba taolo ba babedi.\nSe amogela barutwana ba dikreiti t\u0161a R go fihla go 7 gape ke sekolo sa go se lefe tefo ya dithuto.\n", "edition": "2022-01-ed1", "language_code": "nso"}
{"title": "Go \u0161oma mmogo go matlafat\u0161a temokrasi  \n", "author": "Vukuzenzele Unnamed\n", "text": "Ka let\u0161at\u0161i la mathomo la 2022, set\u0161haba se kopane moyeng go laelana le Mopi\u0161opomogolo Desmond Tutu kerekeng ya St George\u2019s Cathedral go la Cape Town.\nE be e le nakwana ya ma nyami a magolo ge re be re gopola bophelo le seabe sa modudi yo a rategago yoo e bego e le, ka ditsela t\u0161e nt\u0161i, motho wa maitshwaro a mabotse wa set\u0161haba sa rena.\nGo sa le bjalo, poloko ya gagwe e be e le keteko ya di kgopolo t\u0161e a bego a di emela.\nE be e le keteko ya botee bjo bogolo le phapano ya set\u0161haba sa rena, le segopot\u0161o sa ditahlegelo t\u0161e di dirilwe go ke batho ba bant\u0161int\u0161i go fihlelela temokrasi ya rena.\n Ka let\u0161at\u0161i la bobedi la 2022, naga e boget\u0161e ka manyami ge mollo wo mogolo o fi\u0161a Palamente ya rena, dimetara t\u0161e lekgolo fela go tloga moo re bego re kgobokane gona let\u0161at\u0161i pele ga moo go fa tlhompho ya rena ya mafelelo go Mopi\u0161opomogolo Tutu.\nRe imologile gobane ga go na tahlegelo ya bophelo le gore ga go na yo a gobet\u0161ego mollong woo. Re leboga kudu borasetimamollo bao ba katanego le go tima mollo gomme mafelelong ba kgona go o tima.\nDinyaki\u0161i\u0161o t\u0161a seo se hlot\u0161ego mollo bjale di t\u0161wela pele. Re swanela go kgonthi\u0161a gore dinyaki\u0161i\u0161o t\u0161e ke t\u0161e di tsenelet\u0161ego ebile di phethwa ka pelapela. Naga e nyaka go tseba seo se diregilego.\nDipeakanyo di a dirwa go kgonthi\u0161a gore mo\u0161omo wa Palamente o ka t\u0161welapele le ge e le gore meago e ka se \u0161omi\u0161we.\nGo bohlokwa gore Palamente e t\u0161welapele go akanya le go phasi\u0161a melao yeo e tlago fetola set\u0161haba le go t\u0161welapele go lekola le go kgonthi\u0161a boikarabelo ka ge mmu\u0161o o phethagat\u0161a taelo yeo e e amoget\u0161ego go t\u0161wa bathong.\nKa ntle ga go ba kgau swikgauswi le Kereke ya St George\u2019s Cathedral le Pala mente, seo se kopanyago ditiragalo t\u0161e t\u0161e pedi ke gore ye nngwe le ye nngwe e re gopot\u0161a seo se re kopanyago bjalo ka Maafrika Borwa: temokrasi ya rena.\nRe llela Desmond Tutu gobane e be e le moetapele wa semoya wa temokrasi ya rena.\nRe nyami\u0161it\u0161we ke go senywa ga meago ya Palamente ya rena gobane ke mo\u0161ate wa temokrasi ya rena. Ke lefelo la moo Molaotheo wa rena wo moswa wa temokrasi o amoget\u0161wego gona me ngwaga ya ka godingwana ga ye 25 ya go feta, le moo ma kgolokgolo a melao ya phetogo e phasi\u0161it\u0161wego gona.\nRe ka no ba re sa bone selo se, eup\u0161a mollo Palamenteng o laedit\u0161e ka moo Maafrika Borwa a boulelwago ka gona ka temokrasi ya bona. Gape ke segopot\u0161o sa ka moo go lego bohlokwa gore re \u0161ogane le go matlafat\u0161a le go \u0161irelet\u0161a temokrasi yeo.\nMola meago ya Palamente e senyegile moo e lego gore e ka se \u0161omi\u0161we, sehlongwa sa Palamente se t\u0161wet\u0161apele mo\u0161omo wa sona wa go \u0161omela batho. Se ke segopot\u0161o se bohlokwa sa gore di  hlongwa t\u0161a rena t\u0161a temokrasi ga di hlalo\u0161we go ya ka meago yeo di lego ka gare ga yona, eup\u0161a ka mo\u0161omo wo di o dirago le ka boitshepho bjo batho ba nago nabjo go yona.\nSe ke nnete go dihlongwa ka moka t\u0161a temokrasi ya rena.\nMafelelong ge mollo Palamenteng o sa t\u0161wa go tingwa, Moahlodimogolo wa Mot\u0161waoswere Raymond Zondo ke ge a lokolla karolo ya mathomo ya pego ya Khomi\u0161ene ya Dinyaki\u0161i\u0161o ka go Gogwa ga Mmu\u0161o ka Nko.\nKarolo ye ya pego e hla losa ka moo dihlongwa t\u0161a set\u0161haba t\u0161e mmalwa di bego di tsenelet\u0161we, di thopet\u0161we dithoto le go senywa wo \u0161oro.\nT\u0161e di akaret\u0161a kgwebo ya go laolwa ke mmu\u0161o go swana le Ditirelophofo t\u0161a Afrika Borwa, lekala la Dikgokagano t\u0161a Mmu\u0161o le Mekgwa ya Tshedimo\u0161o le lekala la Tirelo ya Met\u0161helo ya Afrika Borwa.\nKarolo ye ya pego e fa seswant\u0161ho sa go tshwenya kudu sa ka moo dihlongwa t\u0161e bohlokwa t\u0161a temokrasi di  \u0161aedit\u0161wego le go nyat\u0161wa ka maikemi\u0161et\u0161o a bosenyi. Ga se fela palo ye kgolo ya t\u0161helete ye e utswit\u0161wego, eup\u0161a di  hlongwa t\u0161e di be di sa kgone go dira ka tshwanelo me\u0161omo ya t\u0161ona yeo di hlomilwego ka lebaka la yona.\nDikutullo le dit\u0161hi\u0161inyo t\u0161a Khomi\u0161ene ya Zondo di tla thu\u0161a naga go agaleswa dihlongwa t\u0161e le go rwe\u0161a boikarabelo bao ba nago le maikarabelo. Re swanet\u0161e go khonthi\u0161a gore re di \u0161omi\u0161a go \u0161irelet\u0161a dihlongwa gore le ka moso di se ke t\u0161a tsoga di thopilwe gape.\nRe swanet\u0161e go lwa le twant\u0161ho efe goba efe le maiteko ka moka a go tekateki\u0161a temokrasi ya rena ya go hwet\u0161wa boima \u2013 ge eba maiteko a a t\u0161ea sebopego sa bomenemene ka dikgwebong t\u0161a go laolwa ke mmu\u0161o, go phuhlami\u0161a diet\u0161entshi t\u0161a rena t\u0161a phethagat\u0161o ya molao, go senya ka boomo mananeokgoparara a rena a ikonomi, goba go hlasela bolokologi le tlhompho ya boahlodi bja rena.\nRe nyaka go \u0161irelet\u0161a Mola otheo wa rena, pu\u0161o ya rena ya temokrasi le tshepedi\u0161o ya dikgetho go t\u0161wa go mang le mang yoo a nyakago go tekateki\u0161a temokrasi ya rena le go tima batho ba Afrika Borwa tokologo ya bona ye e hwedit\u0161wego ka boima.\nGo na le mathata a mant\u0161i ao re swanet\u0161ego go a lebant\u0161ha ge re nt\u0161e re \u0161ogana le go agaleswa le go tsogagape go t\u0161wa dikhuet\u0161ong t\u0161a leuba la COVID-19.\nBjalo ka ge re dira bjalo, a re t\u0161ee maatla le tlhohlelet\u0161o go t\u0161wa go boineelo bja go tsenelela go temokrasi ya rena le tumo ya rena ya go swana ya go aga naga yeo e nago le botee, tokologo le tekatekano.\nKe le lakalet\u0161a t\u0161e botse ka moka mo ngwageng wo ge o nt\u0161e o t\u0161welapele.", "edition": "2022-02-ed1", "language_code": "nso"}
{"title": "Ditirelo le tlhahlo ya mahala t\u0161a dikgwebo\n", "author": "Vukuzenzele Unnamed\n", "text": "Kopano ya malobanyana ya Vuk Talks , ye e bego e swerwe ke lekala la Dikgokagano t\u0161a Mmu\u0161o le Mekgwa ya Tshedi  mo\u0161o, ya go dirwa ka intha nete e swerwe go kwala kwat\u0161a temo\u0161o ya taelo, di pholisi le ditirelo t\u0161a go abja ke Khomi\u0161ene ya Thoto ya Kelelo le Dikhamphani (CIPC), Kgorotsheko ya Dikha  mphani (CT) le Khomi\u0161ene ya Matlafat\u0161o ya Ikonomi ya Bathobaso ka Kakaret\u0161o (B-BBEE). Makala a ka moka ke a Kgoro ya Kgwebi\u0161ano, Intasteri le Phadi\u0161ano.\nGo ya ka Ofentse Shakung, Molaodi wa Boihlamelo le T\u0161homi\u0161ano wa CIPC le Molaodimogolo wa E-Learni  ng, CIPC e na le me\u0161omo ya go fapana, go akaret\u0161wa ngwadi\u0161o ya dikhamphani, dikgwebo t\u0161a mohlakanelwa le ditokelo t\u0161a thoto ya kelelo (maswao a kgwebo, dipa tente, meakanyet\u0161o le ditokelo t\u0161a ngwalollo).\nCIPC e t\u0161weledit\u0161e polatefomo ya yona ya BizPortal ya go aba ngwadi\u0161o ya dikha mphani ka onelaene le ditire lo t\u0161e di amegago go nolofat\u0161a tshepedi\u0161o ya go ngwa di\u0161a kgwebo le go latela di nyakwa.\nBizPortal e fa bao ba nya kago go thoma kgwebo lefelo le letee la go aba tshedimo\u0161o ka  moka go ngwadi\u0161a khamphani, go ngwadi\u0161et\u0161a mot\u0161helo, go ngwadi\u0161a leina la wepsaete ya kgwebo, go dira kgopelo ya setifikeiti sa B-BBEE, go ngwadi\u0161et\u0161a Sekhwama sa Phumulameokgo ya Dikgobalo t\u0161a Mo\u0161omong le Sekhwama sa In\u0161orentshe ya go Felelwa ke Mo\u0161omo, le go bula akhaonte ya panka ya kgwebo.\n\u201cKe tshepedi\u0161o ya go se \u0161omi\u0161e pampiri gomme khamphani e tla ngwadi\u0161wa mo let\u0161at\u0161ing le le tee morago ga go dira kgopelo. Gape re okedit\u0161e ditirelo t\u0161a kgwebo  t\u0161a Google, yeo e kgont\u0161hago dikhamphani go swara pro faele ya kgwebo le wepsaete ya khamphani ye e sa fetogego mo go Google mahala,\u201d go bolet\u0161e Shakung.\nGo \u0161omi\u0161a ditirelo t\u0161e, etela www.bizportal.gov.za gomme o kgotle \u2018register\u2019 wepsaeteng yeo. Go bonolo go \u0161omi\u0161a phothale gape e fa tshedimo\u0161o ya kgato ka kgato mabapi le ka fao kgwebo e ngwadi\u0161wago.\nTlhahlo ya mahala\nGape CIPC malobanyana e thakgot\u0161e polatefomo ya tlhahlo ya onelaene ya mahala ye e bit\u0161wago Learn-iBiz go thu\u0161a borakgwebo le balaodibagolo ba kgwebo ye nyane, ya magareng le ye nyanenyane go aga bokgoni bja bona go sepet\u0161a dikgwebo t\u0161e di atlegago, mola di kgo nthi\u0161a gore di latela dinya  kwa t\u0161a semolao.\n\u201cPolatefomo ke pukutlhahli ya dit\u0161itale gomme e akaret\u0161a dithutwana t\u0161a bideo t\u0161a wo mongwe le wo mongwe wa dimot\u0161ule t\u0161e \u0161upa,\u201d go bolet\u0161e Shakung.\nDimot\u0161ule di akaret\u0161a tlha hlo ka ga seo khamphani le Molaodimogolo di lego sona,  batho ba bohlokwa ka gare ga khamphani, maikarabelo a molaodimogolo, dikgahle  go t\u0161a motho go t\u0161a matlo  tlo le thulano ya dikgahlego, moputso wa balaodibagolo le dikabelano le boto ya balaodi bagolo.\nGo ngwadi\u0161et\u0161a tlhahlo, etela www.elearning@cipc.co.za.\nKgorotsheko ya Dikhamphani \nNgaka Mohammed Chicktay, Modulasetulo wa CT, o hlalosit\u0161e gore lekala le thu\u0161a go fa tharollo ya ka pela go diphapang t\u0161a khamphani, t\u0161a go amana le dikgopelo le dingongorego t\u0161a go dirwa go ya ka Molao wa Dikha mphani wa 71 wa 2008.\nDiphapang t\u0161e di akaret\u0161a t\u0161a go amana le maina a khamphani, maemo a bolaodi le tokollo kgahlanong le go hloma dikomiti t\u0161a leago le maitshwaro. Gape di seka seka ditsebi\u0161o t\u0161a kobamelo ye e nt\u0161hit\u0161wego ke CIPC, ya go amana le dikatolo\u0161o t\u0161a nako gore go beaka  nywe ditatamente t\u0161a matlo tlo t\u0161a ngwaga ka ngwaga le go swara dikopano t\u0161a kakaret\u0161o t\u0161a ngwaga ka ngwaga.\n\u201cCT e \u0161ogana le dikgopelo t\u0161a go fapana. Nakong ya  COVID-19, mohlala, re amoget\u0161e dikgopelo t\u0161e nt\u0161i t\u0161a katolo\u0161o ya let\u0161at\u0161ikgwedi la go swara kopano ya kakaret\u0161o ya ngwaga ka ngwaga,\u201d go bolet\u0161e Chicktay.\nTirelo ye nngwe ya mahala ye e abjago ke CT ke tharo  llo ya diphapang. Motho a ka tli\u0161a taba gore e rarollwe ka bolamodi, poelanyo goba boahlodi, ka bjako ka go kgetha go ya kgorotsheko. CT e \u0161oma bjalo ka mophethagat\u0161i gare ga bakgathatema.  \u201cCT e hlohlelet\u0161a t\u0161homi \u0161o ya bolamodi go boloka me\u0161omo, kudu nakong ya COVID-19, gomme batho ba swanela go thoma go e \u0161omi\u0161a kudu,\u201d go bolet\u0161e Chicktay.\nGo hwet\u0161a tshedimo\u0161o mabapi le ditire lo t\u0161a go abja ke CT, etela www.companiestribunal.org.za\nKhomi\u0161ene ya  B-BBEE\nGo ya ka Lindiwe Mado nsela, Molaodimogolo wa Kobamelo, taelo ya lekala ke go laola, go hlokomela le go kwalakwat\u0161a tatelo ya Molao wa B-BBEE wa 46 wa 2013.\nGape e nyaki\u0161i\u0161a mekgwa ya go foranti\u0161a; e na le maikemi\u0161et\u0161o a go oket\u0161a tsebo le kwalakwat\u0161o ya temo\u0161o ya set\u0161haba mabapi le B-BBEE, ka go phethagat\u0161a thuto le magato a temo\u0161o; le go elet\u0161a set\u0161haba.\nMotho mang le mang yoo a gononwago goba a lemogago go tshelwa ga Molao, go swana le fao bathobaso ba \u0161omi\u0161wago bjalo ka bafora  nti\u0161wa go fihlelela dintlha t\u0161a B-BBEE, a ka bega ngongore go khomi\u0161eneng.\nMohlala, ba\u0161omi ka gare ga lekala ba ka lemoga gore lekala le \u0161omi\u0161a foranti\u0161o ka go laet\u0161a bathobaso bjalo ka bengdi\u0161ere goba baetapele ba bagolo, mola go se bjalo, go bolet\u0161e Madonsela.", "edition": "2022-02-ed1", "language_code": "nso"}
{"title": "Melao ye meswa e maatlafat\u0161a ntwa kgahlanong le GBV\n", "author": "Vukuzenzele Unnamed\n", "text": "Bona ba be ba bolela ka go oket\u0161ega ga ditiro t\u0161a go kata le t\u0161a tlai\u0161o ya t\u0161a thobalano, ba ngwadile gore bjalo ka basadi ba t\u0161wela pele go phela ka let\u0161hogo; ba lahlegelwa ke tshepo ya bona go molao.\nKe ile ka amega le go kgwathega maikutlong kudu kege ba hlalo\u0161a let\u0161hogo leo basadi ba naga ya rena ba phelago ka lona ka mehla.\nGe re arabela tlai\u0161ego yeo basadi le bana ba phelago ka t\u0161ona re feti\u0161it\u0161e melao yeo e hlamet\u0161wego go ba \u0161irelet\u0161a. Eup\u0161a le ge re na le dikotlo t\u0161eo di phethagat\u0161wago ka nepo ya go tlo\u0161a badiraditiro t\u0161e set\u0161habeng, basadi le bana ba t\u0161wela pele go tlai\u0161ega le go hlokofala.\nKe sa t\u0161wa go saenela dikarolo t\u0161e tharo t\u0161a melao ye e hlamilwego mo nakong ye e sa t\u0161wago go feta t\u0161eo di phethagat\u0161ago ditshepi\u0161o t\u0161a rena ka nepo ya go maatlafat\u0161a tshepedi\u0161o ya tiri\u0161o ya toka go bosenyi, go t\u0161wet\u0161a pele boikarabelo  go ralala le mmu\u0161o le go hloma thekgo go bat\u0161wasehlabelo e lego se bohlokwa go matsapa a rena ka moka.\nMolaopheto\u0161wa o moswa wa Bosenyi le Merero ye e Amanago le Bjona o \u0161irelet\u0161a batho bao ba lego  kotsing ya tlai\u0161o gore ba se be bat\u0161wasehlabelo gape ka go dumelela dikgoro tsheko go thwala batsenagare bao e lego gore ngwana, mogolofadi goba mot\u0161ofadi a ka botsolo\u0161wago ke bona dipot\u0161i\u0161o ka ditshepedi\u0161ong t\u0161a tsheko.\nSe se dumelela gore go be le t\u0161homi\u0161o ya tlalelet\u0161o ya bohlatse ka mokgwa wa linki ya kgati\u0161o ya mant\u0161u  le bidio. Se se thu\u0161a go \u0161irelet\u0161a dihlatse gore di se kwe\u0161we bohloko, go thibela dititelego t\u0161e di sa kwagalego le go boloka ditshenyegelo ka ditshepedi\u0161ong t\u0161a tsheko.\nMolao o moswa o maatlafat\u0161a kudu maemo a peila mabapi le bosenyi bjo.\nMoseki\u0161i yo a sa ganet\u0161ego peila ka melato ye it\u0161ego o swanet\u0161e go ba le mabaka a gagwe ao a ngwadilwego.\nKgorotsheko e swanet\u0161e go lekodi\u0161i\u0161a dit\u0161ho\u0161et\u0161o dife goba dife t\u0161a dikgaruru t\u0161eo di dirwago kgahlanong le mongongoregi le go mai kutlo a mongongoregi mabapi le polokego ya gagwe. Ka ntle le ge kgorotsheko e kgotsofet\u0161e gore go na le maemo ao a kgethegi lego ao a dirago gore mosenyi a lokollwe ka peila, mosenyi yoo o swanet\u0161e go ganet\u0161wa ka peila.\nMolaopheto\u0161wa o moswa wa Bosenyi (wa Melato ya Thobalano le Merero ye e Amanago le Yona) o dira gore tlai\u0161o ya t\u0161a thobalano le  tlai\u0161o ya bao ba sego ba itekanela monaganong e be bosenyi, ebile o hlagi\u0161a gore melato ya t\u0161a thoba lano kgahlanong le bao ba sego ba itekanela monaganong e swanet\u0161e go ngwalwa ka go Ret\u0161istara ya Boset\u0161haba ya Basenyi ba t\u0161a Thobalano (NRSO).\nRe arabile boipilet\u0161o bja gore re maatlafat\u0161e taolo ya NRSO.\nBatho bao ba bonwego molato wa t\u0161a thobalano kgahlanong le bana goba le bao ba sego ba itekanela monaganong, bao ba bonwego molato peleng ka ditiro t\u0161e, gomme ba romet\u0161we kgolegong dikgwedi t\u0161e di fetago t\u0161e 18 ba ka dira kgopelo ya gore maina a bona a tlo\u0161we ret\u0161istareng ka morago ga mengwaga ye 20.\nMolao wo o t\u0161wela pele go laola maikarabelo a go bega molato go batho bao ba tsebago gore melato ya t\u0161a thobalano e dirilwe kgahlanong le batho bao ba lego kotsing.\nMolaopheto\u0161wa wa Dikgaruru t\u0161a ka Malapeng o hlokomet\u0161e a mangwe a maemo ao a hlakahlakanego a dikamano t\u0161a dikgaruru t\u0161a ka malapeng.\nRe maatlafadit\u0161e tshepedi\u0161o ya go hwet\u0161a taelo ya t\u0161hirelet\u0161o ye e t\u0161wago ma phodiseng, gomme ra katolo\u0161a maemo ao ka ona taelo ye e ka kgopelwago ka fase ga ona.\nRe rarollot\u0161e bothata bja gore basadi le bana ba dirwe bat\u0161wasehlabelo le ge e le gore ba na le taelo ya t\u0161hi relet\u0161o ye e t\u0161wago maphodi seng, goba le ge ba le gare ba dira kgopelo ya t\u0161hire let\u0161o go t\u0161wa maphodiseng.\nGe kgorotsheko e dumela gore mongongoregi o kotsing ye e ka hlagago mo nakong ye e sa fet\u0161ego pelo e ka fana ka taelo ya t\u0161hirelet\u0161o  ka bjako ka ntle le go swanela ke go fa moarabi tsebi\u0161o ya kgorotsheko ya go tla go ika rabela ka tshekong go kwa lehlakore la gagwe pele e ka nt\u0161ha taelo ya yona.\nSe bohlokwa ke gore, ge kgorotsheko e efa motho yo a pharwago ka molato wa dikgaruru t\u0161a ka lapeng peila gomme a se a fiwa taelo ya t\u0161hirelet\u0161o ya go mo thibela go kopana le motho wo a mo pharago ka molato, kgorotsheko e swanet\u0161e go mo fa taelo yeo ka morago ga go mmit\u0161a gore a tle go ikarabela.\nGe kgorotsheko e fana ka taelo ya t\u0161hirelet\u0161o e swanet\u0161e gore ka lona lebaka leo e laele gore go fanwe ka taelo ya go golega mosenyi, yeo e fegilwego, gomme taelo yeo e swanet\u0161e go fiwa tirelo ya Maphodisa ya Afrika Borwa (SAPS).\nGe leloko la maphodisa la SAPS le belaela gore mo ngongoregi o kotsing ka lebaka la ge taelo yeo  e tshet\u0161we, o swanet\u0161e go golega mmelaelwa yo a filwego taelo yeo ka bjako.\nMolao wo bjale o \u0161irelet\u0161a ka botlalo bat\u0161ofadi go ditiro ka moka t\u0161a dikgaruru t\u0161a ka malapeng, ebile o dumelela bangongoregi go dira kgopelo ya ditaelo t\u0161a t\u0161hirelet\u0161o intha neteng, go realo e le go ba bolokela nako le ditshenyegelo t\u0161a maeto a go  ya dikgorotshekong.\nGo \u0161irelet\u0161a bangongoregi kgahlanong le go tlai\u0161wa go t\u0161wela pele, kgoro tsheko e ka fana ka tsebi\u0161o  ya Tlhokomedi\u0161i\u0161o ya Polokego yeo e tlago nyaka  gore leloko la SAPS le dule le kgokagana kgafet\u0161akgafet\u0161a le mongongoregi ka ntle le gore motho yo a mo tlai\u0161ago a tsebe.\nBat\u0161wasehlabelo ba Dikgaruru t\u0161a Bong (GBV) gant\u0161i ba ngongorega gore ga ba swarwe gabotse goba gore dingongorego t\u0161a bona di phaelwa thoko ge ba tli\u0161a dingongorego dite\u0161eng t\u0161a maphodisa. Maloko a SAPS ao a palelwago ke go obamela ditlamego t\u0161a bona ka fase ga molao wo o moswa batla bonwa molato wa mai tshwaro ao a sego a dumelelwa.\nBatho ka moka ba bagolo bao ba tsebago goba bao ba belaelago gore dikgaruru t\u0161a ka malapeng di a dirwa kgahlanong le ngwana, le motho yo a sego a itekanela ka monaganong goba le mot\u0161ofadi ba tlamega go bega ditiro t\u0161eo go modirelaleago goba go  maphodisa.\nGo palelwa ke go dira seo ke molato wa bosenyi.\nSe se dira gore molawana wa gore dikgaruru kgahla nong le basadi le bana ke maikarabelo a yo mongwe le yo mongwe e be molao.\nGo feti\u0161wa ga melao ye meswa ye ke kgato ya go phethagat\u0161a se. Eup\u0161a se ga se tharollo. Sa mathomo re swanet\u0161e go thibela gore dikgaruru le tlai\u0161o di direge.\nGe re \u0161oma mmogo bjalo ka set\u0161haba, re swanet\u0161e go \u0161omi\u0161a go bolela ga rena, boikgafo bja rena le go ba le sebete ga rena go fedi\u0161a dikgaruru t\u0161eo  didirwago ke banna kgahlanong le basadi le bana.", "edition": "2022-02-ed2", "language_code": "nso"}
{"title": "CACH e kgokaganya baithuti le dibaka t\u0161a go ithuta\n", "author": "Silusapho Nyanda\n", "text": "CACH ke tirelo ya inthaneteng ya mmu\u0161o yeo e  laolwago ke Kgoro ya Thuto le Tlhahlo t\u0161a Godingwana (DHET). E thu\u0161a bao ba nyakago go fihlelela dithuto t\u0161a yunibesithi, t\u0161a dikholet\u0161he t\u0161a Thuto le Tlhahlo t\u0161a Sethekniki le t\u0161a Matsogo t\u0161a Godingwana (TVET) le bao ba nyakago go fihlelela dibaka t\u0161a tlhabollo ya mabokgoni.\n\u201cDitirelo t\u0161a CACH di thomile go hwet\u0161agala go thoma ka la 24 Pherekgong 2022 gomme di tla tswalelwa ka la 31 Mopitlo go thu\u0161a bao ba nyakago go tsenela dithuto t\u0161a godingwana eup\u0161a ba lebane le ditlhohlo t\u0161a go hwet\u0161a sekgoba,\u201d gwa bolela Tona ya Thuto le Tlhahlo t\u0161a Godingwana Ngaka Blade Nzimande.\nCACH e ka thu\u0161a bao ba dirilego dikgopelo t\u0161a se kgoba ka yunibesithing goba ka kholet\u0161heng ka 2021 eup\u0161a ba se ba fiwa sekgoba ka thutong yeo ba e kgethilego.\nDHET e hlalo\u0161it\u0161e gore se ka tlwaelo se direga ge modiradikgopelo a sa fihlelele dinyakwa t\u0161a maleba goba ge sehlongwa sa thuto se fihlile magomong a palo ya baithuti bao e ka kgonago go ba ngwadi\u0161a.\nCACH e ka thu\u0161a gape bao ba dirilego dikgopelo go sehlongwa sa thuto ya godingwana gomme ba amoget\u0161we, eup\u0161a bjale ba nyaka go feto\u0161a thuto yeo ba nyakago go e dira.\nCACH e tla lebi\u0161a bakgopedi go ditirelo t\u0161a go ba hlahla ka tsebo ya dirutwa t\u0161a me\u0161omo ka go fapana gomme fao go kgonagalago, ya ba fa sebaka sa gore ba fiwe dikgoba t\u0161eo di sa lego gona ka diyunibesithing le ka dikholet\u0161heng t\u0161a TVET goba le ka dikgobeng t\u0161a go ithutela me\u0161omo t\u0161a ka Bolaoding bja Lekala la Thuto le Tlhahlo (SETA), ka ntle le gore ba ye sehlongweng sefe goba sefe.\nDiyunibesithi t\u0161a mmu\u0161o ka moka, dikholet\u0161he t\u0161a TVET le di-SETA di ka kgona go fihlelela tshedimo\u0161o ye e bolo kilwego ya CACH go nyaka batho bao ba fihlelelago dinyakwa t\u0161a dikgoba t\u0161eo di sa lego gona.\n\u201cDihlongwa t\u0161a thuto le tlhahlo di kgetha batho go t\u0161wa go tshedimo\u0161o ye e bolokilwego go CACH gomme t\u0161a ikgokaganya le bao ba kgethilwego thwii,\u201d gwa bolela seboleledi sa DHET Ishmael Mnisi.\nBadiradikgopelo bao ba ingwadi\u0161et\u0161ago CACH ba swanet\u0161e go romela dintlha t\u0161a bona, go akaret\u0161wa dirutwa t\u0161eo ba batlago go ithutela t\u0161ona. Badiradikgopelo ba  na le kgetho ya go amogela goba go gana dikgoba t\u0161a go ithuta t\u0161eo di lego go lenaneo la CACH.\nDihlongwa t\u0161a thuto ya godingwana le t\u0161ona di tla kgona go fihlelela tshedimo\u0161o ya badiradikgopelo go CACH, ge badiradikgopelo ba \u0161et\u0161e ba ingwadi\u0161it\u0161e ebile ba loutile dipoelo t\u0161a bona t\u0161a Marematlou.\nMnisi o bolela gore CACH e thu\u0161a gape baithuti bao ba sego ba hlwa ba t\u0161ea sepheto mabapi le dikgetho t\u0161a me\u0161omo ka go ba romela go Tirelo ya DHET ya go Ditirelo  t\u0161a go Hlahla Badiradikgopelo ka Tsebo ya Dirutwa t\u0161a Me\u0161omo ye ba ka Ithutelago yona ya Lesolo la Khetha.", "edition": "2022-02-ed2", "language_code": "nso"}
{"title": "Badirabosenyi ba bomenet\u0161a mabapi le COVID-19 ba golegilwe\n", "author": "Vukuzenzele Unnamed\n", "text": "Pego ya mafelelo ya Lekala la Dinyaki\u0161i\u0161o t\u0161eo di Ikgethilego (SIU) ka ga dinyaki\u0161i\u0161o  t\u0161a lona mabapi le dipelaelo  ka ga t\u0161homi\u0161obo\u0161aedi efe goba efe ya dit\u0161helete t\u0161a COVID-19, go ralala le makala a mmu\u0161o le a phraebete ka moka e sa t\u0161wa go dumelelwa ke Mopresidente Cyril Ramaphosa gore e lokollwe e fiwe set\u0161haba.\nPego ye ke kgato ye bohlokwa ka ntweng kgahlanong le bomenet\u0161a le t\u0161homi\u0161obo\u0161aedi ya dit\u0161helete ka lekaleng la mmu\u0161o le la phraebete, a realo.\nKa Mosegamanye 2020, Mopresidente Ramaphosa o ile a dumelela gore SIU e dire dinyaki\u0161i\u0161o. Ka yona  nako yeo, o ile a tshepi\u0161a gore ge SIU e hwedit\u0161e bohlatse bja gore molato wa bosenyi o dirilwe, e tla gapelet\u0161ega go romela bohlatse bjoo go Tirelotaolo ya Boseki\u0161i ya Boset\u0161haba (NPA).\nSIU e ile ya fiwa maatla a go phethagat\u0161a ditshepedi\u0161o t\u0161a melato ya bosenyi gore go hwet\u0161we dit\u0161helete go ditshenyo goba go ditahlegelo t\u0161eo di hwedit\u0161wego ke mmu\u0161o.\nT\u0161eo pego e di utollot\u0161ego\nSIU e nyaki\u0161i\u0161it\u0161e dikonteraka t\u0161e 5 467 t\u0161eo di abet\u0161wego baabi ba ditirelo ba 3 066, t\u0161e di bit\u0161ago palomoka ya R14.3 pilione.\nDinyaki\u0161i\u0161o mabapi le dikonteraka t\u0161e 4 549 di phethilwe, gomme t\u0161e 2 803 t\u0161a t\u0161ona di hwedit\u0161we di se molaong. Se se fihla go 62% ya dinyaki\u0161i\u0161o t\u0161e di phethilwego.\n\u201cDinyaki\u0161i\u0161o t\u0161e di be di nepi\u0161it\u0161e batho le dihlongwa t\u0161eo di bego di dumela gore di ka \u0161omi\u0161a bo\u0161aedi seemo  sa boset\u0161haba sa go ba kotsing ka nepo ya go ikhumi\u0161a le go homi\u0161a bao ba diri\u0161anago le bona go \u0161omi\u0161a dit\u0161helete t\u0161a mmu\u0161o bo\u0161aedi,\u201d Mopre sidente a realo.\nO tlaleledit\u0161e ka gore ga go amogelege gore diko nteraka t\u0161e nt\u0161i ka tsela ye t\u0161eo di amanago le go pholo\u0161a maphelo le go \u0161irelet\u0161a go iphedi\u0161a ga batho di ka be di abilwe ka fao go sa amogelegego, di se molaong goba di le t\u0161a bomenet\u0161a.\n\u201cDinyaki\u0161i\u0161o t\u0161e di bont\u0161ha boikgafo bja rena bja go tumola bomenet\u0161a ka medu  le go \u0161omana le badirabosenyi,\u201d gwa bolela Mopresidente Ramaphosa.\nPego ya mafelelo e bolela ka botlalo mabapi le melato yeo SIU e e romet\u0161ego go NPA, go dikgoro t\u0161a mmu\u0161o le go dihlongwa ka lekaleng la mmu\u0161o le go bat\u0161eakarolo ba bangwe. NPA e tla pheta tshepedi\u0161o ye ya go golega badirabosenyi le go rarolla mafokodi ao a bonwego ke dinyaki\u0161i\u0161o t\u0161a SIU, Mopre sidente a hlalo\u0161a bjalo.\nKgato ye e t\u0161erwego \nGo tloga mola go thomi\u0161wago ka dinyaki\u0161i\u0161o, SIU, ka go \u0161omi\u0161ana le ditheo t\u0161e dingwe, e bile le kgatelopele ye e latelago:\n\u2022 Melato ye 45, ya boleng bjo bo kopant\u0161wego bja  R2.1 pilione, e ngwadi\u0161it\u0161we le Kgorotsheko ye e Kgethegilego ya Melato ya t\u0161a Bomenet\u0161a, Tsogolekobong le Ditshepedi\u0161o t\u0161a Dit\u0161helete ka fao go Sego Molaong. \nKgoro tsheko ye e kgethegilego e filwe mo\u0161omo wa semolao wa go hwet\u0161a dit\u0161helete t\u0161a mmu\u0161o t\u0161eo di utswit\u0161wego ka tsela ya ditiro t\u0161a bomenet\u0161a, tsogolekobong le ditshepedi\u0161o t\u0161a dit\u0161helete ka fao go sego molaong, le go phethagat\u0161a magato a tsheki\u0161o kgahlanong le badirabosenyi;\n\u2022 Melato ye 224 e romet\u0161we gore go t\u0161ewe magato a kgalemo kgahlanong le bahlankedi ba mmu\u0161o goba ba dihlongwa t\u0161e;\n\u2022 Melato ye 386 e romet\u0161we go NPA, gomme ye meraro e romet\u0161we gore e t\u0161eelwe sepheto ke kabinete;\n\u2022 Melato ye 330 e romet\u0161we gore e t\u0161eelwe sepheto ke bolaodi ba ka me\u0161omong, go akaret\u0161wa go magato a dikilet\u0161o (gore badirabosenyi ba se kgone go \u0161omela mmu\u0161o).\nGo ya ka pego ye, palomoka ya R551.5 milione (ya boleng bja khe\u0161e le dithoto) e tlo hwet\u0161wa, mola R34.2 milione yona e \u0161et\u0161e e hwedit\u0161we go fihla mo lebakeng le.\nDinyaki\u0161i\u0161o t\u0161e di thibet\u0161e tahlegelo ya R114.2 milione,  gomme t\u0161a emi\u0161a dikonteraka t\u0161a boleng bja R170.4 milione.\nSIU e emet\u0161e gore melato ye e phethwe magareng ga Hla kola le Moranang 2022, pele ga ge go ka romelwa pego ya tlalelet\u0161o go Mopresidente mafelelong a Phupu.\nPego ye ga e akaret\u0161e dintlha t\u0161a dinyaki\u0161i\u0161o t\u0161e di t\u0161welago pele ka ga dipelaelo t\u0161e di amoget\u0161wego ke SIU ka morago ga let\u0161at\u0161i la mafelelo leo le bego le beet\u0161we pego ya mafelelo.\nT\u0161ona di akaret\u0161a dinyaki\u0161i\u0161o ka ga baabaditirelo ba 476, bao ba amegago dikoterakeng t\u0161e 964, t\u0161a boleng bja go feta R961.6 milione. Dipoelo t\u0161a dinyaki\u0161i\u0161o t\u0161e, Kantoro ya Mopresidente ya realo, le t\u0161ona di tla fiwa ka pegong ya Phupu.\nMopresidente o lebogile SIU ka mo\u0161omo wo e o dirilego mo dikgweding t\u0161e di fetilego t\u0161e 18, le gape babegabosenyi le dihlatse t\u0161e dingwe t\u0161eo di fanego ka tshedimo\u0161o go banyaki\u0161i\u0161i.", "edition": "2022-02-ed2", "language_code": "nso"}
{"title": "Lekala la set\u0161haba le la poraefete a bohlokwa kgolong ya ikonomi \n", "author": "Vukuzenzele Unnamed\n", "text": "Batho ba bangwe ba \u0161i\u0161int\u0161e gore re kgethe e tee gareng ga t\u0161ona; ka go le lengwe, mmu\u0161o woo o hlabollago, woo o ralokago karolo e bohlokwa ka mpshafat\u0161ong ya ikonomi le leago, le, ka go le lengwe, go katolo\u0161a lekala la poraefete leo le hlohlelet\u0161ago kgolo le me\u0161omo.\nNnete ke gore re a di hloka bobedi. Re hloka mmu\u0161o woo o hlabollago ebile o kgonago mmogo le lekala la poraefete leo le phelago la mat\u0161ato. Re hloka gore di \u0161ome mmogo le go thu\u0161ana.\nKgopolo ye ga se e mpsha.\nMengwaga e masometharo ya go feta, ka ngwaga wa 1992, mokgatlo wa Afri can National Congress o amoget\u0161e tokomane yeo thaetlele ya yona e rego \u201cReady to Govern\u201d. Tokomane e ala melawana ya pholisi bakeng sa Afrika Borwa ya demokrasi gomme, mo nakong ya go batamela mengwaga e masometharo, e huedit\u0161e tsela yeo pholisi e e t\u0161eago ya go latelana ga mebu\u0161o ya demokrasi.\nTokomane ya \u201c Ready to Govern\u201d e be e na le ponelopele ya mmu\u0161o wa demokrasi woo o nago le maikarabelo a go kgokaganya, go rulaganya le go hlahla tlhabollo ya ikonomi gore e be yeo e phelago e gola ka t\u0161homi\u0161ano le  mekgatlo ya diyunione, dikgwebo le makala a mangwe a set\u0161haba.\nE bolet\u0161e le ka tlhokego ya pholisi ya ikonomi yeo e dirago gore ikonomi e be ya demokrasi gomme ebile e hlola menyetla ya me\u0161omo yeo e lego ya moputso woo o kgonago go phedi\u0161a batho ka Afrika Borwa.\nTokomane e lebelet\u0161e gape \u2018lekala la poraefete leo le nago le mat\u0161ato, leo le \u0161omi\u0161ago mabokgoni le bokgoni bja go t\u0161ea diphetho bja Maafrika Borwa ka moka le medirwana ya t\u0161a dikgwebo yeo e t\u0161eago karolo e kgolo tlholong ya me\u0161omo.\nMo Polelong ya Maemo a Set\u0161haba yeo e sa t\u0161wago go feta, ke hlalosit\u0161e ka fao mmu\u0161o, kgwebo le ba\u0161omi ba ka \u0161omago mmogo ka gona, yo mongwe le yo mongwe a \u0161omi\u0161a bokgoni bja gagwe bjoo bo ikgethilego go hlola me\u0161omo.\nYe nngwe ya dilo t\u0161e bohlokwa t\u0161eo di oket\u0161ago kgolo le me\u0161omo ke dikgwebo t\u0161a mmu\u0161o (diSOE). T\u0161ona di fehla mohlagase, di laola mae-makepe, di aga ditsela ebile di aba meetse ao ikonomi e a hlokago gore e kgone go \u0161oma.\nEsale go tloga mola demokrasi e thomago, di-SOE t\u0161e di kgonne ka maatla go thu\u0161a bao ba hlokago go fihlelela ditirelo t\u0161a motheo. Ke ka fao karolo e bohlokwahlokwa ya lenaneo la rena e lego go matlafat\u0161a dikgwebo t\u0161a mmu\u0161o, go di bu\u0161et\u0161a maemong a makaone a dit\u0161helete, go hlabolla mokgwat\u0161homo le tshepet\u0161o ya t\u0161ona, gape le go di kgont\u0161ha go raloka karolo e bohlokwa ebile e holago naga.\nKa go latela karolo yeo go bolelwago ka yona ka go \u201cReady to Govern\u201d, mmu\u0161o o laola kgolo le mpshafat\u0161o ka mekgwa e bjalo ka pholisi ya phenkgi\u0161ano, dinyakwa t\u0161a matlafat\u0161o yeo e nabilego ya Bathobaso kgwebong le melao ya tekatekano mo\u0161omong, gape le go kgokaganya kabo ya dilaesense t\u0161eo di fapafapanego go ditlamego t\u0161a ditirelo le matlafat\u0161o t\u0161a naga ka bophara.  Mmu\u0161o o tsenya gape letsogo tabeng ya tlholo ya me\u0161omo yeo e sego ya bao ba \u0161omelago lekala la set\u0161haba feela. Lenaneo la Me\u0161omo ya Set\u0161haba leo le Katolo\u0161it\u0161wego, leo le thomilego go ba gona go tloga ka 2003, le file dimilione t\u0161a batho menyetla ya me\u0161omo.\nMo nakong ya bjale, karabelong go seabe se sebe sa leuba la COVID-19 go ikonomi, mmu\u0161o wo o bone koket\u0161ego e kgolo ya me\u0161omo ka lekaleng la set\u0161haba mo historing ya naga ya gaborena.\nLenaneo la Tso\u0161olo\u0161o ya Me\u0161omo ka Presidente le thekgile menyetla ya go feta 850 000 ka dikgwedi t\u0161e 16 feela. Go tlalelet\u0161a koket\u0161o ya me\u0161omo ka lekaleng la set\u0161haba, re fana ka thekgo go baswa bao ba sa \u0161omego, go ba loki\u0161et\u0161a lefase la me\u0161omo, go ba dira gore ba thwalege, le go ba kopant\u0161ha le menyetla.\nGo na le ditsela t\u0161e dingwe t\u0161e dint\u0161hi t\u0161eo ka t\u0161ona mmu\u0161o o tsenyago letsogo tlholong ya me\u0161omo ka dipeelet\u0161o t\u0161e kgolo go mananeokgoparara, tlhamong ya mafelo a ikonomi ao a ikgethilego, gape le ka thekgo go diintaseteri t\u0161a me\u0161omo ya diatla.\nNepo yeo e ikgethilego ngwageng wo e go dikgwebo t\u0161e nnyane, t\u0161a magareng le t\u0161e nnyanennyane, go mat\u0161ema mmogo le t\u0161eo esego t\u0161a semmu\u0161o.\nKa tlhamoleswa ya sekema sa kadimi\u0161o ya t\u0161helete seo re se tsebagadit\u0161ego dikgweding t\u0161a mathomo t\u0161a go phulega ga leuba la COVID-19, re dira gore ma\u0161eleng ao a kgont\u0161hago  dilo go boela sekeng a fihlelelwe bonolo ke di kgwebo t\u0161e nnyane.\nRe katolo\u0161a lekgetho la mo\u0161omo la go thwala baswa le go lebelela diphetogo t\u0161e dingwe t\u0161a melawana go kgont\u0161ha dikgwebo t\u0161e nnyane go thwala batho ba bant\u0161hi.\nBjale ka ge ke laedit\u0161e ka Polelong ya Maemo a Set\u0161haba, t\u0161e di magareng ga magato ao re a t\u0161eago bjalo ka mmu\u0161o go \u201chlola mabaka ao a tla kgont\u0161hago lekala la poraefete \u2013 ekaba le legolo goba le le lennyane \u2013 go t\u0161welela, go gola, go fihlelela mebaraka e meswa, go hlola dit\u0161welet\u0161wa t\u0161e diswa, le go thwala ba\u0161omi ba bant\u0161hi.\u201dLekala la poraefete le thwet\u0161e seripa le kotara ya ba\u0161omi ka Afrika Borwa gomme le rwele maikarabelo a peditharong ya peelet\u0161o le diphati\u0161i\u0161o le t\u0161homi\u0161o ya t\u0161helete.\nKa go sepedi\u0161ana le mmu\u0161o woo o kgonago ebile o hlabollago, naga ya borena gona e hloka lekala la poraefete la go \u0161oma botse leo le beelet\u0161ago ka ba\u0161oming bao ba tsebago mo\u0161omo.\nGe me\u0161omo ya lekala la poraefete e oket\u0161ega, batho ba bant\u0161hi ba hwet\u0161a thekgo ebile ba phela botse.\nDidiri\u0161wa le ditirelo di kgona go fihla bathong ka bont\u0161hi gomme mmu\u0161o wa demokrasi o kgona go kgoboket\u0161a lekgetho le lent\u0161hi leo le thu\u0161ago tlhabollo ya leago.  Tokomane ya \u2018 Ready to Govern\u2019 e re karolo yeo mmu\u0161o o e ralokago \u201ce swanet\u0161e e loki\u0161we gore e kgotsofat\u0161e dinyakwa t\u0161a ikonomi ya naga ka tsela yeo e sego ya raragana\u201d, ekaba e le go oket\u0161a go kgatha tema ga mmu\u0161o ka mafelong a taolo goba e le go fokot\u0161a go kgatha tema ga ona ka go mafelong a mangwe.\nRe ka se kgone go fihlelela ikonomi ya mohuta woo ntle le mmu\u0161o woo o kgonago ebile o hlabollago, mmogo le lekala la poraefete leo le akaret\u0161ago ebile le golago ka lebelo. Ga se ra swanela go bot\u0161wa gore re kgethe lefe goba re se kgethe lefe. Re a hloka ka bobedi.\n", "edition": "2022-03-ed1", "language_code": "nso"}
{"title": "Go fedi\u0161wa ga Seemo sa Masetlapelo ka Afrika Borwa go bonala go le kgauswi\n", "author": "Vukuzenzele Unnamed\n", "text": "\u201cKe maikemi\u0161et\u0161o a rena go fedi\u0161a Seemo sa Masetlapelo sa Boset\u0161haba ge re se no fet\u0161a go tla ka mekgwa e mengwe ka tlase ga Molao wa Maphelo wa Boset\u0161haba le melao e mengwe ya go re kgont\u0161ha go laola leuba le,\u201d gwa realo Mopresidente.  Ka la 15 Hlakola 2020, Mopresidente Ramaphosa o ile a goelet\u0161a nako ya Seemo sa Masetlapelo sa Boset\u0161haba go ya le ka Molao wa Taolo ya Mase tlapelo gomme a tsebi\u0161a le mekgwa ya go fapafapana ya go laola go phulega ga COVID-19.\nMopresidente Ramaphosa o rile dikilet\u0161o go t\u0161a ikonomi le leago di nyakile di fedi\u0161it\u0161we ka moka, gomme seo se hlot\u0161we ke go abja ga meento.\nO gopodit\u0161e badudi gore meento ke yona mokgwa wo mokaonekaone kgahlanong le go lwala, lehu le COVID-19 yeo e bolailego batho ba palo ya go batamela 100 000 ka mo  nageng.\n\u201cKe phela ke bolela ke re ge nkabe ke se ka entelwa ge ke be ke fetelwa ke COVID-19 ka kgwedi ya Manthole, mohlomongwe nkabe ke se ka ema mo lehono,\u201d a realo.\nMopresidente o t\u0161eere nako go hlohlelet\u0161a Maafrika Borwa go hlabelwa moento o wa go boloka maphelo, le go t\u0161wela pele go latela mekgwa ya motheo ya go it\u0161hirelet\u0161a ba be ba dule ba nt\u0161hit\u0161e mahlo dinameng.\n\u201cRe tla kgona go t\u0161wela pele ka bophelo le ge kokwanahloko e sa le gona,\u201d a realo, ebile a tlalelet\u0161a ka gore leuba le hlot\u0161e karoganyo e kgolo  gareng ga bao ba \u0161omago le bao ba sa \u0161omego.\nSekhwama sa Solidarity \nMopresidente Ramaphosa o tsebi\u0161it\u0161e gore Sekhwama sa Solidarity se kgobokedit\u0161e t\u0161helete ya go lekana dibilione t\u0161a diranta t\u0161e 3.4 yeo e lego meneelo ya go feta ye 300 000  go t\u0161wa go Maafrika Borwa le dikhamphani, mola batho ba go feta 400 le dikhamphani t\u0161a go feta 100 di ithaopile go thu\u0161a ka ditirelo t\u0161a t\u0161ona.\n\u201cSekhwama se ralokile karolo e bohlokwa thekgo ng ya karabelo ya t\u0161a maphelo ya boset\u0161haba le go fedi\u0161a masetlapelo ao a  wet\u0161ego batho le naga ya borena.\u201d\nO lebogile batho ka moka bao ba tsent\u0161hit\u0161ego ma\u0161eleng ka sekhwameng, go balwa le ba bangwe ba Maloko a Palamente, mmogo le mananeo a mangwe a go thekga bao ba amilwego ke leuba.\nMopresidente o ile gape a lebi\u0161a ditebogo go ba\u0161omedi ba t\u0161a maphelo le ba t\u0161a ditirelo t\u0161e bohlokwa ba bant\u0161hi bao ba ralokago karolo e bohlokwa ntweng kgahlanong le COVID-19.\n\u201cSet\u0161haba se tloga se leboga kudu ba\u0161omedi ba t\u0161a maphelo mmogo le ba\u0161omedi ba bangwe ba ditirelo t\u0161e bohlokwa bao ba beilego maphelo a bona kotsing ba hlokomet\u0161e bao ba lwalago le bao ba lego kotsing mo nakong ye,\u201d a realo. \u2013 SAnews.gov.za", "edition": "2022-03-ed1", "language_code": "nso"}
{"title": "SoNA 2022: Go kaonafat\u0161a maphelo\n", "author": "Vukuzenzele Unnamed\n", "text": "Se se gatelet\u0161we ke Mopresidente Cyril Ramaphosa nakong ya Polelo ya Maemo a Set\u0161haba ya 2022.\n\u201cMo\u0161omo wo o tla dirwa motheong wa Leano la Mpshafat\u0161o le Tso\u0161olo\u0161o ya Ikonomi, leo le t\u0161welago pele go ba lenaneo la rena la go aga ikonomi leswa,\u201d a realo.\nGe a be a bolela le set\u0161haba, Mopresidente o rile ditlapele t\u0161a mmu\u0161o ke go fenya leuba la Bolwet\u0161i bja Kokwanahloko ya Khorona (COVID-19), go aga mananeokgoparara, go oket\u0161a t\u0161welet\u0161o ka mo nageng go hlola me\u0161omo le go \u0161omana le mathata a go amana le mohlagase.\n\u201cGe eba go na le selo se tee seo re dumelelanago ka sona ke gore seemo sa gabjale \u2013 sa bohloki bjoo bo ikepet\u0161ego, tlhokego ya me\u0161omo le go se lekalekane \u2013 ga se amogelege ebile ga se sa swanela go t\u0161wela pele.\nGo hlola me\u0161omoNgwageng woo o fetilego kotareng ya go feta, palo ya tlhokego ya me\u0161omo e fihlelet\u0161e seemo sa godimodimo kudu mo 34.9% ya badudi ba sa \u0161omego ka baka la masetlapelo a go amana le t\u0161a dit\u0161helete ao a hlot\u0161wego ke COVID-19.\n\u201cKa moka re a tseba gore mmu\u0161o ga o hlole me\u0161omo.\nKgwebo ke yona e hlolago me\u0161omo. Mo\u0161omomogolo wa mmu\u0161o ke go tla ka mabaka ao a tla kgont\u0161hago makala a poraefete \u2013 bobedi  le legolo le le lennyane \u2013 go t\u0161welela, go gola, go fihlelela mebaraka e meswa, go hlama dit\u0161welet\u0161wa t\u0161e diswa, le go thwala ba\u0161omi ba bant\u0161hi,\u201d a realo.\nBatho bao ba ka bago dipersente t\u0161e masomeseswai bao ba \u0161omago, ba \u0161oma ka lekaleng la poraefete.\nMopresidente o rile mmu\u0161o o tla tsebagat\u0161a sekhwama sa kadimi\u0161o ya ma\u0161eleng go thu\u0161a dikgwebo t\u0161e nnyane go tsoga.\nLenaneo la Tso\u0161olo\u0161o ya Me\u0161omo ka Mopresidente, leo  le \u0161et\u0161ego le thekgile menyetla ya me\u0161omo e 850 000, le tla oket\u0161wa. Bont\u0161hi bja bao ba holegilego e be e le baswa, gomme ba go feta dipersente t\u0161e masometshela e be e le basadi.\nTso\u0161olo\u0161o ya me\u0161omo e tla kgont\u0161ha Kgoro ya T\u0161a Selegae go thwala baswa ba 10 000 bao ba sa \u0161omego go yo fetolela ditokomane t\u0161a pampiri go ba t\u0161a dit\u0161ithale, gomme Sekhwama sa Me\u0161omo ya Leago se tla hlola menyetla e mengwe gape e 50 000. Kgoro ya Thuto ya  Godimo le Tlhahlo e tla fa dialoga t\u0161e 10 000 t\u0161a thuto le tlhahlo ya me\u0161omo ya diatla menyetla ya me\u0161omo go tloga ka Moranang 2022.\nWebsaete ya  SAYouth.mobi, yeo e diret\u0161wego go thu\u0161a baswa bao ba nyakago me\u0161omo le go fihlelela me nyetla le thekgo, gabjale e na le baswa ba go feta dimilione t\u0161e 2.3 bao ba ingwadi\u0161it\u0161ego.\nMo go bona, ba go feta  600 000 ba \u0161et\u0161e ba hwedit\u0161e menyetla ya me\u0161omo.\n\u201cTirelo ya Baswa ya Boset\u0161haba e tla thwala sehlopha sa yona sa mathomo sa baswa ba 50 000 mo ngwageng wo, e hlolele baswa menyetla ya gore ba t\u0161ee karolo dit\u0161habeng t\u0161a bobona, e hlabolle mabokgoni a bona le gore ba thwalege.\nMphiwafela wa SRD o t\u0161wela pele\nMphiwafela wa Kimollo ya t\u0161a Leago (SRD) go COVID19, woo o thu\u0161it\u0161ego batho ba go feta dimilione t\u0161e 10 bao ba sa \u0161omego, o okeledit\u0161we nako go fihla ngwageng o tlago \u2013 go fihla mafelelong a kgwedi ya Hlakola 2023.\nGo tlalelet\u0161a seo, mmu\u0161o le ba\u0161omimmogo le ona o tla lebelela ditsela t\u0161eo ka t\u0161ona o ka t\u0161welago pele go thu\u0161a batho bao ba nago le mathata a dit\u0161helete ka mokgwa woo elego gore o ka se imele naga ge nako e dut\u0161e e eya.\nGo hwet\u0161a naga\nMmu\u0161o o t\u0161wela pele ka taba ya pu\u0161et\u0161o ya naga gomme o letet\u0161e go feti\u0161wa ga Molaokakanywa wa Pu\u0161et\u0161o ngwageng wo. Go hlangwa ga Setheo sa Tlhabollo ya Temo le Pu\u0161et\u0161o ya Naga le gona go tla phethwa ngwageng wo.\n\u201cKgoro ya Me\u0161omo ya Set\u0161haba le Mananeokgoparara e tla phetha go feti\u0161et\u0161wa ga dihekthara t\u0161e 14 000 t\u0161a naga ya mmu\u0161o go Setheo sa Tlhabollo ya Dintlo,\u201d Mopresidente a  realo.\nO tlaleledit\u0161e ka gore go na le naga yeo e lekanego yeo e lemegago go thekga dimilione t\u0161a balemipotlana bao ba t\u0161welelago ba dikgogo, leruo, dienywa le merogo.\nBalemi ba go feta ba  100 000 ba \u0161et\u0161e ba amoget\u0161e dibaot\u0161hara t\u0161a go ba thu\u0161a go oket\u0161a t\u0161welet\u0161o, gomme lenaneo leo le tla katolo\u0161wa gore le fihlelele balemi ka bont\u0161hi.\nBomenet\u0161a le bosenyi\nGo tloga tlhamong ya Komi\u0161ene ya mabapi le go Gogwa ga Mmu\u0161o ka Nko go ya go dinyaki\u0161i\u0161o t\u0161a mabapi le dikonteraka t\u0161a go reka t\u0161a go amana le COVID-19, Mopresidente Ramaphosa o tloga a sa met\u0161e mare ge go etla tabeng ya go fedi\u0161a bomenet\u0161a.  \u201cMaitekelo a rena a go tso\u0161olo\u0161a ikonomi a ka se atlege ge re ka se lwe le go keka ga bomenet\u0161a ka  me\u0161egofela.\nPele ga la 30 Phupu, Mopresidente o tla ala leano la go \u0161oma karabelong ya ditigelo t\u0161a go tla ka Komi\u0161ene.\nO hlalosit\u0161e gore ditheo t\u0161a mmu\u0161o t\u0161eo di fapafapanego di \u0161oma mmogo go \u0161upa bao ba senyago, di ba fe kotlo, le go lefi\u0161a t\u0161helete ya Mmu\u0161o yeo e utswit\u0161wego.\nPolokego le t\u0161hirelet\u0161o di tla matlafat\u0161wa ka go thwala maphodisa a 12 000 le go hlama leswa diforamo t\u0161a sephodisa t\u0161a set\u0161haba.\nGo lwa le GBVF\nMmu\u0161o o tla t\u0161wela pele gape go matlafat\u0161a ntwa kgahlanong le Tlai\u0161o ya Bong le Polao ya Basadi (GBVF) ngwageng wo ka go phethagat\u0161a Leano la Boset\u0161haba la Ditharollo go GBVF.\nMelao e meswa e \u0161et\u0161e e \u0161oma go matlafat\u0161a lekala la t\u0161a toka le go thekga bao ba phologilego tlai\u0161o.  \u201cPhethagat\u0161o ya melao ye e bohlokwa go netefat\u0161a gore melato e rarollwa ka katlego, gore baphologi ba \u0161ireledit\u0161we le gore go ba le dithibelo t\u0161eo di \u0161omago ka go phethagala.\nWo mongwe wa melao e meswa yeo Mopresidente Ramaphosa a bego a bolela ka yona ke Molaopheto\u0161wa wa t\u0161a Bosenyi le Merero yeo e Amanago le Bjona woo o \u0161irelet\u0161ago batho bao ba lego kotsing ya go ka tlai\u0161wa gape. Molao wo o dumelela dikgorotsheko go thwala banamodi bao ka bona ngwana, mogolofadi goba mot\u0161ofadi a ka lekolwago ka gona nakong ya tsheko.\nMopresidente o be gape a bolela ka Molaopheto\u0161wa o moswa wa Bosenyi (Melato ya go amana le Thobalano le Merero yeo e amanago le yona) woo o dirago gore e be molato go \u0161omi\u0161wa bo\u0161aedi le go goket\u0161wa ka t\u0161a thobalano ga batho bao ba nago le bogolofadi  bja monagano. Molao wo o bolela gape gore melato ya go amana le thobalano kgahlanong le batho bao ba nago le bogolofadi bja monagano e swanet\u0161e e ngwadi\u0161we ka Lenaneong la Boset\u0161haba la Melato ya Thobalano (NRSO).\nMolaopheto\u0161wa wa Dikgaruru t\u0161a ka Gae o lebelela mararankodi ao a lego gona ka dikgarurung t\u0161a dikamano t\u0161a ka gae.\nMolao o dumelela tsela ya go humana mangwalo a ditaelo t\u0161a t\u0161hirelet\u0161o, le go nabi\u0161a maemo ao lengwalo la taelo ya t\u0161hirelet\u0161o le ka kgopelwago ka gona.\nMopresidente Ramaphosa o rile Molao wo o \u0161irelet\u0161a gape bat\u0161ofadi go mehuta ka moka ya tlai\u0161o ya ka gae, gomme ebile o dumelela bangongoregi go kgopela mangwalo a taelo ya t\u0161hirelet\u0161o inthaneteng, e le go ba bolokela nako le t\u0161helete ya senamelwa.", "edition": "2022-03-ed1", "language_code": "nso"}
{"title": "Kgorotsheko ya go Ikgetha e bont\u0161ha gore bosenyi ga bo hole ka selo\n", "author": "Allison Cooper\n", "text": "Eup\u0161a letsogo la molao ke le letelele. Bao ba utswedit\u0161ego mmu\u0161o ba ka bona t\u0161e nkego ba phomelet\u0161e. Eup\u0161a ditiro t\u0161a bona mafelelong di tla t\u0161wela nyanyeng, ka ntle le go \u0161et\u0161a gore ke bomang, le gore maemo a bona ke afe.\nBa tla tseba gore bosenyi ga bo hole ka selo.\nGo sa le bjalo, se sengwe sa dibet\u0161a t\u0161a rena t\u0161a go \u0161oma botse t\u0161a go lwant\u0161ha bomenemene le go gogwa ga mmu\u0161o ka nko ke Kgorotsheko ya go Ikgetha ya Lekala la Dinyaki\u0161i\u0161o la go Ikgetha (SIU), yeo e hlomilwego ka 2019.\nE ahlola ditaba t\u0161eo SIU e di begago gore di seki\u0161we ka kgorotsheko ka morago ga go fet\u0161a ka dinyaki\u0161i\u0161o. Kgorotsheko ya go Ikgetha e hlomilwe go akgofi\u0161a tsheki\u0161o. Tsela ye e kgont\u0161hit\u0161e gore dit\u0161helete t\u0161a set\u0161haba le dithoto t\u0161a mmu\u0161o t\u0161eo  di lahlegilego ka lebaka la ditiro t\u0161a bomenemene di bu\u0161we ka lebelo, go efoga dititelego ka dikgorotshe kong t\u0161a godimo, fao SIU e swanelago go letela nako ya yona gotee le bangongoregi ba bangwe.\nSIU e ka kgopela ditaelo t\u0161a thibelo le go thibela gore dithoto di se timelele go thibela ditahlegelo t\u0161e dingwe mmu\u0161ong. Se se bohlokwa ge go \u0161et\u0161wa gore basenyi bao ba belae lwago gant\u0161i ba leka ka maatla go tlo\u0161a, go khuti\u0161a goba go lahla ditseno t\u0161a bomenemene.\nGa go na pelaelo ya gore Kgorotsheko ya go Ikgetha e fetot\u0161e dilo. Go tloga mola ya hlomiwago, Kgorotsheko e dirile gore t\u0161helete ya go balelwa go R8.6 bilione e bu\u0161we go t\u0161wa go dikonteraka t\u0161e di sego molaong.\nGore twant\u0161ho ye nngwe le ye nngwe ya bomenemene e atlege, ga se go lekane gore basenyi  ba seki\u0161we fela. Ditseno t\u0161a bona t\u0161a bosenyi di swanet\u0161e go bu\u0161wa.\nT\u0161helete ye ke ya badudi gomme e swanet\u0161e go \u0161omi\u0161wa go kgotsofat\u0161a dinyakwa t\u0161a bona.\nMalobanyana Kgoro tsheko ya go Ikgetha e laet\u0161e dikhaphani t\u0161e pedi t\u0161a go aga go bu\u0161a dipoelo t\u0161eo di di amoget\u0161ego go t\u0161wa go R40 milione ya konteraka ya go aga legora la mollwane wa Beit Bridge. Se se tla morago ga nyaki\u0161i\u0161o ya go dirwa ke SIU yeo e utulot\u0161ego manyofonyofo a mmalwa, go akaret\u0161wa go lefelwa pele ga dikhamphani ka Kgoro ya Me\u0161omo ya Set\u0161haba le Mananeokgoparara.\nMo dibekeng t\u0161e mmalwa t\u0161a go feta fela, Kgorotsheko ya go Ikgetha e sekasekile le go beela thoko dikonteraka t\u0161e di sego molaong le t\u0161a manyofonyofo t\u0161e di balelwago ka godimo ga  R100 milione t\u0161a theko ya dithoto ya go amana le COVID-19.\nKgorotsheko ya go Ikgetha gape e atlegile ka go bu\u0161a t\u0161helete ya go t\u0161wa go bahlankedibagolophethi\u0161i ka dikgwebong t\u0161a go ba ka fase ga mmu\u0161o bao ba dirilego manyofonyofo  kgwebong. Mohlala, ngwaga wa go feta mohlankediphethi\u0161i wa peleng wa Transnet o laet\u0161we go lefa R26 milione ye a e amoget\u0161ego bjalo ka mongdi\u0161ere wa feme ya boraint\u0161eneere ba go elet\u0161a ba ba tsenet\u0161ego konteraka le Transnet mola a be a le mo\u0161omi wa moyagoile.\nSIU mo melatong ya go balega e ile go Kgoro tsheko ya go Ikgetha go ditela tefelo ya dikholego t\u0161a phen\u0161ene, go sa letet\u0161we dipoelo t\u0161a dinyaki\u0161i\u0161o t\u0161a yona, t\u0161a ba\u0161omi ba mmu\u0161o ba ba amegago ka gare ga manyofonyofo a dit\u0161helete goba tshenyo ya dit\u0161helete.\nMelato ye e lego pele ga Kgorotsheko ya go Ikgetha e laet\u0161a gore mo\u0161omo wo mont\u0161i o sa nt\u0161e o nyaka go dirwa go matlafat\u0161a pu\u0161o le bolaodi go kgabaganya makala ka moka a mmu\u0161o. Ba laet\u0161a dipho\u0161o t\u0161e kgolo ka lehlakoreng la bahlankedi ba t\u0161hupamatlotlo le go palelwa go latela melao le melawana ya dithendara ya go laola theko ya dithoto le ditirelo.\nNkile ka bolela gore go fenya ntwa ya bomenemene go tla ba boima, le  gore go tla t\u0161ea nako go hlahlamolla digongwana t\u0161e kgolo t\u0161a t\u0161homi\u0161ano t\u0161e di tsenelet\u0161ego.\nKe t\u0161wet\u0161epele go bolela gore re swanet\u0161e go lwant\u0161ha bomenemene bja lekala la poraebete ka mafolofolo a go lekana le a re a \u0161omi\u0161ago lekaleng la mmu\u0161o, gobane go mo\u0161omi wo mongwe le wo mongwe wa mmu\u0161o yoo a nyakang pipamolomo, go na le rakgwebo yoo a nyakang go mo lefa pipamolomo yeo.\nDikamano t\u0161e t\u0161a bomenemene di fokodit\u0161e bokgoni bja mmu\u0161o bja go phethagat\u0161a thomo ya wona. Di bu\u0161edit\u0161e morago maiteko a mmu\u0161o a go aba tlhokomelo ya maphelo ya go ba le tlhompho, a go aba meetse a go hlweka, le a go kgonthi\u0161a kabelo ya go se kgaot\u0161e ya mohlagase go dit\u0161haba le dikgwebo.\nEup\u0161a, bjalo ka ge Kgorotsheko ya go Ikgetha e laedit\u0161e, ganyanega nyane re feto\u0161a maemo.\nGa se fela gore basenyi ba a swarwa le go i\u0161wa kgorotsheko; gape ba swanela go lahlegelwa ke ditseno t\u0161a bona t\u0161a bosenyi.\nLeeto e sa le letelele, gape go na le dit\u0161helete t\u0161e di nt\u0161i t\u0161a set\u0161haba t\u0161e di utswit\u0161wego t\u0161eo di sa nt\u0161ego di swanela go bu\u0161wa. Eup\u0161a SIU le Kgorotsheko ya go Ikgetha di thomile gabotse, gomme ke na le kholofelo ya dikatlego t\u0161e dingwe t\u0161e nt\u0161i mo dikgweding le mengwageng ye e tlago.", "edition": "2022-04-ed1", "language_code": "nso"}
{"title": "Ka moka t\u0161eo o swanelago go di tseba ka bolwet\u0161i bja go hwa dikotwane\n", "author": "Vukuzenzele Unnamed\n", "text": "Go ya ka Ngaka Nhla kanipho Gumede, Molaodi wa Kalafo wa Ditirelo t\u0161a Kalafo Sepetleleng sa Selete sa Harry Gwala go la Pietermarizburg, bolwet\u0161i bja go hwa dikotwane ga se t\u0161harakano ya monagano, twat\u0161i goba bolwet\u0161i, gape ga bo fetele.\nO hlalosa gore bolwet\u0161i bja go hwa dikotwane ke bolwet\u0161i bja go bonagala ka ditlhaselo t\u0161a go bu\u0161elet\u0161a ka bjako t\u0161a khuduego ya dikwi, tahlegelo ya boikutlo goba dithunthwane, bo amant\u0161hwa le tiro ya mohlagase ya go se tlwaelege ka gare ga bjoko.\n\u201cBjoko bo bopilwe ka dibilione t\u0161a disele t\u0161a mogalat\u0161hika (dinyurone) t\u0161e di \u0161omi\u0161ago mohla-gase le khemikhale go boledi\u0161ana. Ge go na le tokollo ya mohlagase ya go feti\u0161i\u0161a ya ka bjako yeo e tsenago gare mo\u0161omo wa tlwaelo wa disele t\u0161a mogalat\u0161hika, go hwa dikotwane go ka direga.\n\u201cGo hwa dikotwane gatee ga go \u0161upe gore o na le bolwet\u0161i bja go hwa dikotwane. Phekolo ka ngaka e a nyakega go tii\u0161et\u0161a taba ye,\u201d o bolela bjalo.\nGo ya ka Epilepsy South Afrika, 80% ya batho ba go ba le bolwet\u0161i bja go hwa dikotwane ba tla kgona go laola go hwa dikotwane ga bona ka dihlare.\nDilo t\u0161a go hlola le go hwa dikotwane\nSelo sa go hlola bolwet\u0161i bja go hwa dikotwane mo bathong ba tshela go t\u0161wa go ba 10 ga se tsebje.\nKa go 40% ye nngwe, bo ka hlolwa ke kgobalo ya hlogo, kgobalo nakong ya pelego, t\u0161homi\u0161ompe ya bjala le diokobat\u0161i, go  gola goba khuduego ya t\u0161welet\u0161o goba ya go se lekanele ya maatla mmeleng goba payokhemikhale.\nNgaka Gumede o re maswao le dika t\u0161a bolwet\u0161i bja go hwa dikotwane di a fapana, gomme di ka swara batho ka ditsela t\u0161a go fapana, ona a akaret\u0161a go hwa dikotwane gannyane (bolwet\u0161i bja go hwa dikotwane bja go se be bogale gakaalo), motho wa gona o bonala a t\u0161habet\u0161we ke monagano ebile a  nt\u0161hit\u0161e mahlo; bja go hwa dikotwane kudu (bolwet\u0161i bja go hwa dikotwane bjo bogolo) bjona ka tlwaelo motho wa gona bo mo thoma  ka go gwagwalala ga mmele, pele motho a wela fase gomme a ba le mesepelo ya go t\u0161utlat\u0161utla; gomme go na gape  le bja go hwa dikotwane t\u0161a seripa t\u0161e di menaganego, t\u0161eo di amago karolo ya bjoko.\nBolwet\u0161i bja go hwa dikotwane bja go se be  bogale gakaalo bo t\u0161ea fela metsotswana ye mmalwa, gomme motho a ka no se lemoge gore o bile le bjona.\nNakong ya ge motho a swerwe ke bolwet\u0161i bja go hwa dikotwane bjo bogolo, motho wa gona a ka no ba le mmala wo motalalerata go dikologa molomo wa gagwe, woo o timelelago ge a thoma go hema bjalo ka tlwaelo. Bolwet\u0161i bja go hwa dikotwane bjo bogolo gant\u0161i bo t\u0161ea metsotso ye mmalwa.\n\u201c\u0160irelet\u0161a motho yo a nago le bolwet\u0161i bjo gore a se ke a gobala ka go tlo\u0161a dilo tseleng le go seamet\u0161a hlogo ya gagwe. O se sware mmele wa gagwe ge o t\u0161utlat\u0161utla goba gona go mo lokela ka molomong wa gagwe. Thu\u0161a motho wa gona go hema ka go mo robat\u0161a ka lehlakore ge a emi\u0161a go hwa dikotwane.\nDula le motho wa gona go fihlela a hlapogelwa ka botlalo.\u201d\nNakong ya go hwa dikotwane t\u0161a seripa t\u0161e di menaganego, motho wa gona a ka bonala bjalo ka motho yo a \u0161arakanego, yo a gakanegilego goba yo a tagilwego. Gape a ka ba le mesepelo ya go ipoelet\u0161a, go swana le go tumula diaparo t\u0161a bona. \u201cTlo\u0161a dilo t\u0161e kotsi gomme o mo tlo\u0161e kgauswi le kotsi. Bolela le yena ka boleta gape o mo homot\u0161e,\u201d go bolela Ngaka Gumede.", "edition": "2022-04-ed1", "language_code": "nso"}
{"title": "Letseno la mot\u0161helo leo le kaonafadit\u0161wego le thekga tso\u0161olo\u0161o le kgolo\n", "author": "Vukuzenzele Unnamed\n", "text": "Se se bolela gore lekgetho le le oket\u0161egile ka 25% ge le bapi\u0161wa go la ngwaga wo o fetilego le koket\u0161ego ya 15% ge le bapi\u0161wa go la ngwaga wa go feta wa pele ga wa leuba la COVID-19.\nGo tloga mola e hlongwago mengwaga ye 25 ye e fetilego, mo nakong yona yeo SARS gape e lefile t\u0161helete ya godimodimo ya tefelomorago ya met\u0161helo.\nSetheo sa kgoboket\u0161o ya letseno la mot\u0161helo seo se nago le bokgoni se bohlokwa kudu magatong a go aga mmu\u0161o wo o nago le bokgoni.\nLetseno la mot\u0161helo le dira gore naga ya rena e be le tlhabollo. T\u0161helete ye e kgoboket\u0161wago ke lekala la SARS ke yona ye e \u0161omi\u0161et\u0161wago go lefela kabo ya ditirelo le ya mananeokgoparara.\nKa R17.8 thrilione yeo SARS e e kgobokedit\u0161ego go tloga mola e hlongwago ka 1997, re kgonne go aga mananeokgoparara a mant\u0161i a go swana le dikliniki, dikolo le dipetlele, ra kaonafat\u0161a ditsela le go aga ditsela t\u0161e diswa, le go  thekga maloko a set\u0161haba ao a lego kotsing kudu ka go ba abela dit\u0161helete t\u0161a leago le go phethagat\u0161a magato a mangwe.\nGe mananeo a kgoboket\u0161o ya letseno la mot\u0161helo le melawana yeo e a thekgago e \u0161oma gabotse, e se ya hlakahlakana ebile e lekalekanya batho, a hlohlelet\u0161a gore set\u0161haba se obamele molao kudu.\nGo bu\u0161et\u0161a seemo sekeng le seriti sa SARS e bile se sengwe sa dilo t\u0161eo di beilwego pele kudu ge ke kgethwa go ba Mopresidente ka 2018.\nGo swana le dihlongwa t\u0161e dingwe t\u0161e mmalwa t\u0161e bohlokwa, SARS e itemoget\u0161e diabe t\u0161a go se loke t\u0161a ditiro t\u0161a go gogwa ga mmu\u0161o ka nko, fao boradipolotiki ba bego ba na le seabe, go bego go na le taolobo\u0161aedi fao ebile mabaka a mangwe a bego a ama gampe go \u0161oma gabotse ga setheo se. Se se bile le diabe t\u0161a thwii e sego fela t\u0161a go nyefi\u0161a meboya ya balefamet\u0161helo, eup\u0161a gape go tahlegelo ya tshepo ya kgwebo go setheo se.\nKa 2018, ke thwet\u0161e khomi\u0161ene ya dinyaki\u0161i\u0161o mabapi le taolo le tshepedi\u0161o ya met\u0161helo ka SARS yeo modulasetulo wa yona e bego e le Moahlodi wa Kgorotsheko ya Molaotheo yo a rot\u0161ego modiro Robert Nugen. Khomi\u0161ene e fane ka pego ya yona ya mefelelo mafelelong a ngwaga wona woo.\nMengwaga ye mene ka morago ga fao, SARS e  tsent\u0161e tiri\u0161ong dit\u0161hi\u0161inyo t\u0161e di nyakilego go ba ka moka ga t\u0161ona t\u0161e 16 le dit\u0161hi\u0161inyo t\u0161e dingwe t\u0161a ka fasana t\u0161e 27 ka nepo ya go bu\u0161et\u0161a sekeng setheo se.\nSARS e phethagadit\u0161e leano la peakanyoleswa leo le nago le nepi\u0161o ka maikemi\u0161et\u0161o a go ipea pele go phethagat\u0161eng ga botsebi le ga kabo ya ditirelo ka bokgoni. E na le lenaneo leo le beakant\u0161wego gabotse go t\u0161wet\u0161a pele maitshwaro a makaone mabapi le go lefa mot\u0161helo le go obamela melawana ya go amana le mot\u0161helo.\nDitheko t\u0161a godimo t\u0161a bjale t\u0161a dit\u0161welet\u0161wa, t\u0161eo di felet\u0161ago ka letseno la godimo la mot\u0161helo wa dikhamphani, di bile le seabe go go phuhlama ga moragorago ga kgoboket\u0161o ya letseno. Seo gape se bakilego se e bile magato ao a t\u0161erwego ke SARS go kaonafat\u0161a theknolot\u0161i ya yona ya tshedimo\u0161o le mananeokgoparara a mangwe, go dira gore met\u0161helo ya dithoto e dirwe ka sebjalebjale, go thwala ba\u0161omi bao ba nago le bokgoni, le go lwant\u0161ha go efoga tefo ya mot\u0161helo le ditiro t\u0161a bosenyi.\nYe nngwe ya dit\u0161hi\u0161inyo t\u0161a Khomi\u0161ene ya Nugent e bile gore SARS e hlome leswa bokgoni bja go lekodi\u0161i\u0161a le go nyaki\u0161i\u0161a dikgwebi\u0161ano t\u0161e di sego molaong.\nLekala la Ekonomi ye e Sego Molaong leo le hlomilwego leswa ka 2018 le fihlelet\u0161e dikatlego t\u0161e mmalwa mabapi le go lwant\u0161ha dikgwebi\u0161ano t\u0161e di sego molaong, go akaret\u0161wa go diri\u0161a nepi\u0161o go go se obamele melawana ka lekaleng la met\u0161heloi\u0161o ya dithoto.\nKgoboket\u0161o ya mot\u0161helo go t\u0161wa dikhamphaning t\u0161eo di ngwadi\u0161it\u0161wego le JSE, go t\u0161wa go badudi ba dinaga t\u0161e dingwe le go batho bao ba hwet\u0161ago letseno la godimo bjale e laolwa gabotse kudu ka go diri\u0161a Lekala la Dikgwebo t\u0161e Kgolo, leo le hlomilwego leswa ka 2020.\nKa lebaka la leano la pekanyoleswa la SARS go bile le go obamela melawana ka fao go kaonafet\u0161ego mabapi le mot\u0161helo wa letseno la batho, mot\u0161helo wa dikhamphani le wa Pay as You Earn.\nSARS e hloki\u0161a bao ba efogago go lefa mot\u0161helo bot\u0161habelo, baholegi ba ditiro t\u0161a bosenyi, le bao ba kgathago tema ka go ditiro t\u0161a bomenet\u0161a. Go tsebega kudu gore \u2018tirelo ya met\u0161helo\u2019 ke ye nngwe ya ditlabelo t\u0161e di \u0161omago gabotse kudu t\u0161a go lwant\u0161ha bomenet\u0161a.\nGe mokgwa wa go phela wa motho o sa sepelelane le seo a se tsebagadit\u0161ego gore o na le sona, SARS e be e dira ditekodi\u0161i\u0161o t\u0161a mekgwa ya bophelo go batho. Mo ngwageng wo o fetilego, SARS e phethile ditekodi\u0161i\u0161o t\u0161a mekgwa ya bophelo t\u0161eo di feleledit\u0161ego ka gore go kgoboket\u0161e t\u0161helete ye nngwe ye e ka bago  R474 milione.\nGe re t\u0161wela pele ka matsapa a go maatlafat\u0161a bokgoni bja mmu\u0161o le go aga leswa dihlongwa t\u0161eo di bego di fokodit\u0161we maatla ke ditiro t\u0161a go goga mmu\u0161o ka nko, re ithuta t\u0161e nt\u0161i ka seo SARS e se fihlelet\u0161ego mo nakong ye kopana kudu.\nGe dihlongwa t\u0161a mmu\u0161o di sepet\u0161wa gabotse ebile di \u0161oma gabotse, ge di laet\u0161a seriti sa t\u0161ona le tekatekano ka me\u0161omong ya t\u0161ona, se se tsenya letsogo go maemo ao a oket\u0161egago a go tshepa mmu\u0161o. Tshepo ya dikgwebo le ya babeelet\u0161i le yona e a kaonafala, gomme se se hlohlelet\u0161a peelet\u0161o ye kgolo le go gola ga ekonomi.\nBoetapele le ba\u0161omi ba SARS ba tlo lebogi\u0161wa ka mo\u0161omo wa bona. Ditebogo di swanet\u0161e go lebi\u0161wa go balefi ba mot\u0161helo ba Afrika Borwa bao ba tshephagalago. Ka ntle le tiri\u0161ano ya lena, nkabe go se gwa kgonagala gore re hwet\u0161e letseno la moragorago.\nGore SARS e katolo\u0161it\u0161e lenaneo la balefamot\u0161helo ka ba bangwe ba bafsa ba  1.8 milione mo ngwageng wo o fetilego ke katlego ye nngwe ye e kgahli\u0161ago.\nRe ka kgona go aga Afrika Borwa leswa fela ge re ka t\u0161wela pele go fihlelela tlamego ye ya  rena ka moka, le ge re ka maatlafat\u0161a mo\u0161omo wo mo leba keng le o t\u0161welago pele go netefat\u0161a gore met\u0161helo ye e \u0161omi\u0161wa ka bohlale le ka maswanedi.", "edition": "2022-04-ed2", "language_code": "nso"}
{"title": "Dirang gore bana ba bolokege inthaneteng\n", "author": "Vukuzenzele Unnamed\n", "text": "Tshepet\u0161o ya Dikgokagano le Tshedimo\u0161o ya Mmu\u0161o (GCIS) le Digify Africa di sa t\u0161wa go swara weke\u0161opo ya inthaneteng le Media Monitoring Africa (MMA) le Lekgotla la Difilimi le Diphatlalat\u0161o (FPB) go ruta bana, baruti\u0161i, batswadi le set\u0161haba mabapi le ka fao ba ka rwalago maitemogelo mabapi le inthanete.\nPhakamile Khumalo, Molaodi wa Mananeo wa Tlhabollo ya Set\u0161haba le Mabokgoni a t\u0161a Kga\u0161o ka MMA, o bolet\u0161e gore bana ba \u0161upa go ba 10 bao ba arabilego dipot\u0161i\u0161o bjalo ka karolo ya Dinyaki\u0161i\u0161o t\u0161a SA Kids Online ba bolet\u0161e gore ba \u0161omi\u0161a inthanete ka ntle le tumelelo ya batswadi ba bona. Ke fela ba bane go bana ba 10 bao ba bolet\u0161ego gore ba na le tshedimo\u0161onyana mabapi le polokego inthaneteng.\nSe se laet\u0161a gore bana ba hloka mabokgoni le methopo ye e ka ba thu\u0161ago go \u0161omi\u0161a inthanete ka polokego.\nMmaletjema Poto, Mohlankedi wa T\u0161hirelet\u0161o ya Bana wa FPB, o bolet\u0161e gore ba tswadi ba swanet\u0161e go tseba dikotsi t\u0161eo bana ba bona ba lebanego le t\u0161ona inthaneteng, go akaret\u0161wa go bogela ditiro t\u0161a thobalano goba tlai\u0161o ya bana ka thobalano, le go rutwa ke batho ba bagolo bao ba ba tlai\u0161ago ka t\u0161a thobalano.\nBana ba ka fetoga bat\u0161waselabelo ba batho ba bagolo bao ba ba tlai\u0161ago ka thobalano fela ka go no nyaka tshedimo\u0161o inthaneteng ba sa lemoge selo le ka go klika linki ye e pho\u0161aget\u0161ego.\nBadirabosenyi go tloga fao ba hwet\u0161a tshepo ya bona gomme ba thoma go ba ruta ditiro t\u0161a thobalano.\n\u201cGant\u0161i ngwana o jewa ke dihlong gomme ka morago ga fao ga a bolele ka seo, gomme se se dira gore go be boima go yena go t\u0161wa ka  tebetebeng ya go rutwa ditiro t\u0161e,\u201d Poto o bolet\u0161e bjalo.\nO kgalemile gape kgahlanong le go romelana dibidio goba diswant\u0161ho t\u0161a thobalano le bana inthaneteng.\n\u201cGo fetogile setlwaedi go romelana diswant\u0161ho le dibidio kga\u0161ong ya set\u0161haba. Eup\u0161a go romelana diswant\u0161ho le dibidio t\u0161a mohuta wo ke bohlatse bja tlai\u0161o ya bana. Go ba le diswant\u0161ho le dibidio t\u0161a mohuta woo goba go di romela go ba bangwe ke molato wa bosenyi,\u201d gwa tlalelet\u0161a Poto.\nThu\u0161o e a  hwet\u0161agala\nGo na le methopo ya mehutahuta ye e ka thu\u0161ago bana go \u0161omi\u0161a inthanete ka polokego.\nMMA e sepedi\u0161a Web Rangers, e lego lenaneo la tsebo la tit\u0161ithale ka nepo ya go fa bana, baruti\u0161i le batswadi bokgoni. Dibidio t\u0161a go lemo\u0161a batho ka bomphenya\u0161ilo ba inthaneteng, go romela dingwalwa t\u0161a go bolela ka thobalano le go ruta bana ditiro t\u0161a thobalano intha neteng, di hwet\u0161agala go www.webrangers.co.za\nMMA e thu\u0161a gape bana ka go diri\u0161a wepsaete ya yona ya Hashplay (https://hashplay.co.za), yeo e akaret\u0161ago pholathefomo ya kga\u0161o ya set\u0161haba ye e dumelelago bana go boledi\u0161ana le modiredi wa inthaneteng ka ga seo ba itemogelago sona go kga\u0161o ya set\u0161haba.\nDigify Africa e na le Kitso  WhatsApp bot ya go se lefelwe ye e thu\u0161ago bana go ba le mabokgoni a tsebo ya tit\u0161ithale. Etela https://digifyafrica.com/learnersresponsible-citizens.\nO ka bega tlai\u0161o ya bana ka thobalano goba dikgaruru t\u0161a bana go FPB ka go romela emeile go hotline@fpb.org.za goba ka go let\u0161et\u0161a mogale  go 012 003 1400. O ka bega se ka ntle le go tsebi\u0161a leina la gago.", "edition": "2022-04-ed2", "language_code": "nso"}
{"title": "Phepo ya dijo mo dikolong e netefat\u0161a gore bana ga ba phele ka tlala\n", "author": "Vukuzenzele Unnamed\n", "text": "Lenaneo le le ikemi\u0161edit\u0161e go kaonafat\u0161a bokgoni bja bana bja go ithuta, ka go fokot\u0161a phepompe le tlala le go kaonafat\u0161a go tsena sekolo ga bana, kudukudu ka dikolong t\u0161eo di hloki\u0161it\u0161wego menyetla.\n\u201cLenaneo le le bohlokwa go t\u0161wet\u0161a pele ditokelo t\u0161a baithuti t\u0161a molaotheo go phepo ya motheo le go thuto ya motheo,\u201d gwa hlalo\u0161a Motlat\u0161atona wa Thuto ya Motheo Ngaka Reginah Mhaule.\nKa lebaka la NSNP, bana ba bant\u0161i ba tla sekolong ka nako ebile ba tla ka mehla, gomme go theelet\u0161a ga bona ka mephatong go kaonafet\u0161e.\nGo ya ka Kgoro ya Thuto ya Motheo (DBE), bana ba rutwa ka ga mekgwa ye mekaone ya go ja le ya mekgwa ya bophelo.\nDikolo di hlohlelet\u0161wa go hloma dirapana t\u0161a t\u0161ona t\u0161a dijo gore di kgone go tlalelet\u0161a t\u0161a lenaneo la dijo la NSNP. Baithuti, baruti\u0161i le batswadi ba rutwa go t\u0161welet\u0161a dijo t\u0161a bona ka dirapaneng.\nDifoka t\u0161a NSNP\nSekolo sa Phoraemari sa Thabang ka Bethlehem, Forei setata, ke se sengwe sa dikolo t\u0161e di holegago go NSNP.\nSekolo se se sa t\u0161wa go thopa Sefoka sa Sekolo se Sekaone sa go Sepedi\u0161a lenaneo la NSNP.\n Difoka t\u0161e di keteka mana-neo a phepo a dikolong ka go lebeledi\u0161i\u0161a ditiro t\u0161a ona t\u0161a pabalelo ya maphelo le t\u0161a polokego, dijo t\u0161a phepo, dirapana t\u0161a dijo le thuto ka ga phepo.\n\u201cKe thabile kudu ge sekolo se se thopile sefoka,\u201d gwa  bolela Seyanokeng Sejake, yo a nago le sebaka sa mengwaga ye 24 e le hlogo ya sekolo sa Phoraemari sa Thabang.\nSekolo sa Phoraemari sa Thabang se thomile go sepet\u0161a lenaneo la sona la phepo go tloga ka 1994. Lehono, se netefat\u0161a gore baithuti ba sona ba 1 065 ba hwet\u0161a dijo t\u0161a mesong t\u0161a phepo let\u0161at\u0161i le lengwe le le lengwe t\u0161e di rekwago dikgwebong t\u0161a mo motseng.\nDijo di apewa ke maloko a set\u0161haba ao a sa \u0161omego, bao ba thwalwago ke lekgotlataolo la sekolo (SGB).\nDijo t\u0161eo di abilwego ke Kgoro ya Thuto ka go abela  sekolo se dit\u0161helete di apea ke baapei ba dijo ba tshela bao ba thwet\u0161wego ka go ithaopa (VFH),\u201d gwa bolela Sejake.\nYo mongwe le yo mongwe wa ba\u0161omedi ba di-VFH o hwet\u0161a letsenonyana le lennyane go mo leboga ka mo\u0161omo wa gagwe wa go apea dijo.\nSekolo sa Phoraemari sa Thabang se amoget\u0161e tlhompho ye kgolo ka moletlong wa kabo ya difoka ka lebaka la ge se \u0161omile kudu gomme se gape ke ka lebaka la boikgafo bja SGB ya sona, sehlopha sa taolo le Komiti ya NSNP ye e \u0161omago gabotse, gwa bolela Sejake. \u201cGo tsena ka nako ke seo se dirwago let\u0161at\u0161i le lengwe le le lengwe. Ga re dumelele gore baithuti ba se tle sekolong ka ntle le lebaka leo le kwagalago, ebile ga re na le bao ba tlogelago dithuto pele ba ka di pheta. Go theelet\u0161a ka \u0161edi ga baithuti ba rena le go \u0161oma gabotse me\u0161omong ya bona ka moka ya sekolo le gona go kaonafet\u0161e,\u201d a tlalelet\u0161a ka go realo.\nKa ge mpho ya ge re thopile sefoka e le khit\u0161hi ya maemo a godimo ye e agilwego ke Tiger Brands Foundation, lenaneo la phepo la sekolo se le tlo kaonafala le go feta.\nSekolo se netefat\u0161a gape  gore go na le kabo ya dijo ye e lekanego yeo e laolwago gabotse, go netefat\u0161a gore go dula go na le dijo ka mo lenaneong le.\n\u201cGo fa mohlala, re na le serapana sa dijo seo se abago merogo go tlalelet\u0161a dijo t\u0161a NSNP,\u201d gwa hlalo\u0161a Sejake.\nBathopadifoka\nKa go legoro la Dikolo t\u0161e Kaone, sekolo sa Grootdrink Intermediate, ka Seleteng sa Mgcawu District ka Kapa Leboa, se hwedit\u0161e maemo a bobedi; gomme Sekolo sa Phoraemari sa Aaron Gqedu, ka Nelson Mandela Bay ka Kapa Bohlabela, se hwedit\u0161e maemo a boraro.  Di tlo hwet\u0161a ditlabelo t\u0161a ka khit\u0161hing go t\u0161wa go Kgoro ya Thuto ya Motheo.\nSefoka se Sekaone sa ka Seleteng se thopilwe ke Umzinyathi (KwaZulu-Natal). Selete sa ZF Mgcawu (ka Kapa Leboa) se hwedit\u0161e maemo a bobedi gomme sa Metro North (ka Kapa Bodikela) sona se hwedit\u0161e mae mo a boraro. Selete se sengwe le se sengwe se thopile ditlabelo t\u0161a ka ofising le t\u0161a dikhomphutha.\nKa 2020/21, NSNP e fepile bana ka dikolong t\u0161e 21 189 ka dijo.", "edition": "2022-04-ed2", "language_code": "nso"}
{"title": "Elwa le bosenyi, esego bat\u0161wantle \n", "author": "Vukuzenzele Unnamed\n", "text": "Re be gape re kgaogana ka botlalo le t\u0161a nako yeo e fetilego. T\u0161ona e be e le mokgwa wa go huet\u0161a batho maphelong woo o theilwego morafeng woo o iponagadit\u0161ego taolong ya mosepelo, go kgethela batho me\u0161omo goya ka mehlobo ya bona, go hlopha batho goya ka mafelo ao ba t\u0161wago go ona mmogo le tompase e mpe la go \u0161ii\u0161a.\nGe bagolo ba rena ba be ba thala Lengwalo la Tumelelo la Tokologo (Freedom Charter) ka 1955, leo dikokwane t\u0161a lona di akaredit\u0161wego ka Molaotheong wa rena, gomme di bolela gore Afrika Borwa ke ya bohle bao ba dulago ka go yona, ba be ba lebelet\u0161e set\u0161haba seo se lokologilego go t\u0161wa kgethollong go ya  ka set\u0161o, go se kwane ga mehlobo, semorafe le kgethollo ya bong. Ka fao, go tloga go hlobaet\u0161a kudu ka fao ditiragalo t\u0161a gabjale t\u0161a go lwa le bat\u0161wantle ka dikarolong t\u0161a naga di re bu\u0161et\u0161ago morago nakong ya kgethollo.\nRe bone batho ba emi\u0161wa mebileng ke badudi gomme ba gapelet\u0161wa go laet\u0161a boitsebi\u0161o bja bona go tii\u0161elet\u0161a maemo a bona a bofaladi. Re bone ba bangwe ba baetapele ba dipolotiki ba nt\u0161ha mant\u0161u a go se kgahli\u0161e mabapi le bafaladi e le ge ba \u0161omi\u0161a dillo t\u0161a batho bo\u0161aedi gore ba gole ka sepolotiking.\nRe bone megwanto e leba ka magaeng a batho gomme madulo a bona a hlaselwa e le ge go nyakwa bohlatse bja gore ba dira bosenyi. Re bone batho ba hlaselwa, ba gobat\u0161wa ebile ba bolawa ka baka la ka fao ba lebelelegago goba ba bolelago ka segalo se it\u0161eng.\nWo ke mokgwa woo baeta pele ba mmu\u0161o wa kgethollo ba bego ba \u0161oma ka wona.\n Ba rile batho ba it\u0161eng ba ka dula mafelong a it\u0161eng feela,  ba be le dikgwebo t\u0161e it\u0161eng le gore ba \u0161ome me\u0161omo efe. Ka tlase ga mmu\u0161o wa kgethollo, bathobaso ba be ba bonwa bjalo ka bagononelwa le ge ba se ba dira selo, gomme ba be ba emi\u0161wa ditseleng ke maphodisa ge ba humanwa ba le mafelong ao a bego a hlathilwe go ba a bathoba\u0161weu feela.\nBathobaso ba be ba gapelet\u0161wa go t\u0161welet\u0161a tompase, gomme ge ba ka se dire bjalo ba be ba i\u0161wa kgolegong.\nRe ka se dumelele bohlokatoka bjoo bo diragala gape.\nDitiragalo t\u0161a gabjale t\u0161a ka lekei\u0161eneng la Diepsloot ka Gauteng e bile masetlapelo.\nNakong ya mafelelo a beke a matee, batho ba \u0161upa ba ile ba bolawa, gomme seo sa tso\u0161a megwanto. Tobo ye ya ma phelo e mpe kudu, go swana le go bolawa ga MoAfrika wa borena wa go t\u0161wa Zimbabwe yoo go ya ka dipego a bolailwego ke batho bao ba it\u0161eelago molao matsogong.  Bosenyi ke bothata bjo bogolo ka mo nageng. Bo ama dit\u0161haba ka moka gomme batho ba lapi\u0161it\u0161we ke go phela ka let\u0161hogo la go t\u0161haba dikebekwa.  Go fapana le se se bolelwago ke dihlopha le batho bao ba lego kgahlanong le bafaladi, badirabosenyi ke bathobaso le bathoba\u0161weu, banna le basadi, bat\u0161wantle le badudi ba ka nageng.  Bosenyi, esego bafaladi, ke lona lenaba la rena leo re swanet\u0161ego go \u0161oma mmogo go le fenya.  Re ka se kgone go fenya bosenyi ka go kgowa, ka dikgaruru, ka go t\u0161ho\u0161et\u0161a le ka go it\u0161eela molao matsogong, gomme t\u0161eo ka moka re di lebi\u0161it\u0161e go bat\u0161wantle, kudu bao ba t\u0161wago dinageng t\u0161a Afrika.\nRe a kwe\u0161i\u0161a gore dit\u0161haba t\u0161e dint\u0161hi di nolegile mooko ka baka la, go ya ka dipego, go palelwa ga maphodisa go lwa le basenyi. Gareng ga magato ao re a t\u0161eago a go oket\u0161a maatla a maphodisa, re thwet\u0161e maphodisa a tlalelet\u0161o a 12 000. Re hlama leboelela diforamo t\u0161a maphodisa a set\u0161haba go phatlalala le naga. Diforamo t\u0161e di kopant\u0161ha dit\u0161haba le baemedi ba maphodisa gore ba \u0161ome mmogo go kaonafat\u0161a polokego ya set\u0161haba le go netefat\u0161a gore maphodisa a dira mo\u0161omo wa ona.\n Le ge re matlafat\u0161a ntwa ya rena kgahlanong le bosenyi, ga go na le selo se tee seo se fago batho tumelelo ya gore ba it\u0161eele molao matsogong.\nKa nako e tee, re lemoga gore go falalela ka nageng e se ka semolao go bea t\u0161hirelet\u0161ego, boematia le t\u0161welopele ya ikonomi ya Afrika Borwa kotsing.\nBofaladi bjoo bo sego molaong bo ama kabo ya ditirelo gomme bo oket\u0161a boima ditirelong t\u0161a motheo t\u0161e bjalo ka tlhokomelo ya t\u0161a maphelo le thuto.\nGo no swana le naga efe goba efe yeo e ikemet\u0161ego, re na le tokelo ya go phethagat\u0161a melao le magato ao a tlo netefat\u0161ago gore mellwane ya go tsena ka nageng e sa na le seriti, re \u0161irelet\u0161e ditokelo t\u0161a MaAfrika Borwa le go tii\u0161elet\u0161a gore mang goba mang yo a lego ka mo nageng o na le tokelo ya go ba mo.  Go laola bofaladi ke maikarabelo a mmu\u0161o.\nGa go na modudi wa ka mo nageng yoo a swanet\u0161ego go it\u0161eela maikarabelo a taolo ya bofaladi goba a phethagat\u0161o ya molao ka go gapelet\u0161a bat\u0161wantle go t\u0161welet\u0161a ditokomane t\u0161a bona t\u0161a  boitsebi\u0161o.\nKa tlase ga Karolo 41 ya Molao wa Bofaladi, ke feela leloko la sephodisa goba mohlankedi wa t\u0161a bofaladi bao ba ka kgopelago motho go netefat\u0161a ge eba ke modudi wa ka mo nageng ka tlhago, ke modudi wa go ya go ile go ya le ka mangwalo, goba ke mot\u0161wantle.\nGe bahlankedi ba ba ka dumela, ka mabaka ao a kwagalago, gore motho yo a it\u0161eng o ka mo nageng e se ka semolao, ba ka swara motho yoo ge dinyaki\u0161i\u0161o t\u0161a mabapi le maemo a gagwe di dirwa. Ge ba dira bjalo, ba phethagat\u0161o ya molao ba swanet\u0161e ba hlomphe ditokelo le seriti sa motho yoo.\nPhethagat\u0161o ya melao ya bofaladi ke selo se bohlokwahlokwa go mmu\u0161o.\nRe \u0161oma go netefat\u0161a gore digongwana t\u0161eo di tshelago melao ya bofaladi, t\u0161eo di \u0161omi\u0161anago le bahlankedi bao ba dirago bomenet\u0161a, ba lebana le letsogo la molao.  Go no swana le dikgwebo ka moka, dikgwebo t\u0161eo e lego t\u0161a bat\u0161wantle di swanet\u0161e di obamele melao ya maleba, go balwa le melawana ya t\u0161a maphelo le polokego, di be le ditumelelo le dilaesense ka moka t\u0161eo di nyakegago, di be di lefele makgetho ka moo go hlokegago.\nRe demokrasi yeo e theilwego tatelong ya molao.\nDitiro t\u0161a go t\u0161wa tseleng t\u0161eo di lebi\u0161it\u0161wego go bat\u0161wantle, e ka ba e le bao ba lego molaong goba ba se molaong, di ka se kgotlelelwe.\nLehono pefelo ya rena e ka no lebi\u0161wa go bafaladi go t\u0161wa Zimbabwe, Mozambique, Nigeria goba Pakistan.\nGosasa pefelo ye re tlo e lebi\u0161a go magagaborena.\nA re beeng \u0161edi ya rena twant\u0161hong ya bosenyi, go sa kgathale gore bo dirwa ke mang.\n", "edition": "2022-05-ed1", "language_code": "nso"}
{"title": "Kimollo ya KZN le Kapa Bohla  bela masetlapelong a mafula\n", "author": "Allison Cooper\n", "text": "Mopresidente Cyril Rama phosa o bolet\u0161e gore Kgoro ya Matlotlo a Boset\u0161haba e  tla nt\u0161ha t\u0161helete yeo e tlo thu\u0161ago go imolla bao ba amilwego ke mafula.\n\u201cTona ya Dit\u0161helete o rile t\u0161helete ya go lekana R1 bilione  e gona,\u201d Mopre sidente a realo. Mopresidente Ramaphosa o tla ikopanya le Palamente go hwet\u0161a didiri\u0161wa t\u0161a tlalelet\u0161o.\nMmu\u0161o o \u0161oma le ba Sekhwama sa go Thekga Naga, lekala la poraebete, le mekgatlo yeo e sego ya mmu\u0161o mmogo le ya set\u0161haba go thekga bat\u0161wasehlabelo.\nBa Sekhwama sa go Thekga Naga ba tla bula akhaonte ya panka ya ka thoko ya masetlapelo a mafula yeo baabi ba ka Afrika Borwa le ba ka dinageng di\u0161ele ba ka tsenyago dineelo t\u0161a bona go yona maitekeleng a go fana ka kimollo.\nMmu\u0161o o tla aba gape le dibout\u0161hara go thu\u0161a malapa go aga leswa dintlo t\u0161eo di sent\u0161wego, Mopresidente a realo.\n\u201cTekolo yeo e tsenelet\u0161ego ya tshenyegelo go ikonomi, yeo e hlot\u0161wego ke mafula, e sa tlo dirwa, efela go hlakile gore go tlo bit\u0161a dibilione t\u0161a diranta go tso\u0161olo\u0161a mananeokgoparara le tobo ya dit\u0161welet\u0161wa.\u201d O tlaleledit\u0161e ka gore t\u0161helete yeo e beet\u0161wego ka thoko go thu\u0161a bat\u0161wasehlabelo ba mafula e swanet\u0161e e fihle go bao ba e hlokago kudu.\n\u201cGo tlo ba bohlokwa kudu, ge re dira mo\u0161omo wo, gore didiri\u0161wa ka moka t\u0161eo re di kgoboket\u0161ago di \u0161omi\u0161et\u0161we morero woo di o beet\u0161wego le gore di fihlelele baamogedi bao di beet\u0161wego bona. Ga go tlo ba le sebaka sa bomenet\u0161a, taolompe goba tsogolekobong la mohuta ofe goba ofe,\u201d Mopresidente o gatelet\u0161e seo.\nKarabelo ya magato a mararo \nMopresidente Ramaphosa o rile mmu\u0161o o tla arabela masetlapelo ka magato a mararo.\nSa mathomo o tla bea \u0161edi go kimollo ya ka pela go batho, le go netefat\u0161a gore batho ka moka bao ba amegilego ba bolokegile ebile ba hwet\u0161a dihlokwa t\u0161a motheo.\n\u201cSa bobedi, re tlo bea \u0161edi go tii\u0161o le tso\u0161olo\u0161o, go nyakela batho bao ba lobilego magae a bona madulo le go tso\u0161olo\u0161a kabo ya ditirelo.\nSa boraro, re tla bea \u0161edi go kagoleswa,\u201d a realo.\nLegato la go aga leswa le tla akaret\u0161a go agwa ga dintlo ka mafelong a maleba.\nKgoro ya Madulo a Batho e \u0161et\u0161e e thomile ka tekolo ya tshenyego ya dintlo go phatlalala le profense.\n\u201cMo\u0161omo wa ka pela woo o tlo dirwago ke go nyakela batho bao ba senyedit\u0161wego ke mafula madulo, gomme ditoki\u0161o di gare di a dirwa go aba madulo a nakwana,\u201d gwa realo Mopresidente Ramaphosa.\nKgoro ya Me\u0161omo ya Set\u0161haba le Mananeokgoparara e gare e hlaola naga ya mmu\u0161o ya maleba yeo go aga leswa go ka dirwago go yona.\nTshenyego e kgolo\nDipula di hlot\u0161e tshenyego e kgolo go dintlo, dikgwebo, ditsela le maporogo, mananeokgoparara a meetse, mohlagase, diporo  le a kgokaganyo ya megala.\nDikolo, mafelo a t\u0161a maphelo, diti\u0161i t\u0161a maphodisa le dikgorotsheko t\u0161a boma seterata le t\u0161ona di amegile, mmogo le kabo ya makhura a dikoloi le dijo.\n\u201cGo akanywa gore baru twana ba go feta 270 000 ba amegile, gomme dikolo t\u0161e 600 di sent\u0161we, moo elego gore t\u0161e 16 ga go kgonege gore di fihlelelege ka baka la tshenyego ya ditsela le maporogo ao a kgont\u0161hago go fihla go t\u0161ona.\n\u201cMafelo a t\u0161a maphelo a 66 a amilwe, le ge e le gore go bile le t\u0161hiti\u0161o e nnyane ya ditirelo t\u0161a maphelo ka dileteng t\u0161eo di amilwego kudu,\u201d Mopresidente a realo.\nMo\u0161omo woo o tsenelet\u0161ego o gare o a dirwa go tso\u0161olo\u0161a ditirelo ka mafelong a go fapafapana ka KZN.\nBatho ba go feta 400 ba lobile maphelo ka KZN gomme batho ba bant\u0161hi ba sa timelet\u0161e. Lehu le tee le begilwe ka Kapa Bohlabela.\nMagae a go feta 4 000 a sent\u0161we gomme a 8 300 a sent\u0161we gannyane, gomme seo se tloget\u0161e batho ba  40 000 ba se na magae.\nMopresidente o rile ba Tirelo ya Maphodisa ka Afrika Borwa (SAPS) le ba Se\u0161ole sa Afrika Borwa (SANDF) ba etile pele masolo a go pholo\u0161a le go nyakana le bao ba timet\u0161ego.\nSe se akaret\u0161a go romelwa ga ba\u0161omi, dihlopha t\u0161a go rutha go ya botebong, makala a t\u0161a dimp\u0161a le dikepe t\u0161a go fapafapana, dihilikopthara le difofane t\u0161e kgolo mafelong ao a amegilego kudu.\n\u201cDifofane t\u0161a SANDF di a \u0161omiwa go pholo\u0161a le go i\u0161a didiri\u0161wa t\u0161a kimollo t\u0161e bjalo ka dijo, meetse, ditente le mapai go batho bao ba lego mafelong ao go lego boima go a fihlelela.\n\u201cKe laet\u0161e ba SANDF go tli\u0161a ba\u0161omi ba bona ba tlalelet\u0161o, didiri\u0161wa t\u0161a go bolokela le go hlweki\u0161a meetse mmogo le dihlopha  t\u0161a baint\u0161inere go thu\u0161a ka tso\u0161olo\u0161o ya mohlagase le kabo ya meetse,\u201d a realo.\nDikgoro t\u0161a mmu\u0161o maemong a boset\u0161haba le a profense, mebasepala, me kgatlo yeo e sego ya mmu\u0161o le dikgwebo ba be ba dut\u0161e ba aba didiri\u0161wa t\u0161a motheo t\u0161a kimollo t\u0161e bjalo ka dijo, mapai, matrase, diaparo, meriana ya malwet\u0161i a go se folele ruri, dilo t\u0161a go hlapa le  dibjana t\u0161a go apeela.\nKabinete e sa t\u0161wa go goelet\u0161a Seemo sa Masetlapelo sa Boset\u0161haba bjalo ka karabelo go mafula.\n\u201cMopresidente o hlalosit\u0161e mafula bjalo ka masetlapelo ao a amago batho, ao a hlokago \u201ckimollo e nt\u0161hi ya ka pela.\u201d\u201cBophelo, t\u0161a maphelo le boitekanelo bja diketekete t\u0161a batho bo sa le kotsing.\nMafula a hlot\u0161e tshenyo e kgolo go ikonomi le leago,\u201d a realo.\nBoemakepe bja Durban, bjoo bo lego bohlokwa ikonoming ya Afrika Borwa gomme ebile e le bjo bongwe bja maemakepe a magolo ebile a go \u0161oma kudu mo kontinenteng, bo amegile kudu gampe.\n\u201cBohlokwa bja Boemakepe bja Durban mmogo le mananeokgoparara a go amana le bjona ge go etla tshepedi\u0161ong yeo e phethaget\u0161ego ya ikonomi ya naga bo bolela gore masetlapelo a a bile le seabe le ka ntle ga KZN.  T\u0161welopele e \u0161et\u0161e e bonaget\u0161e ka tso\u0161olo\u0161ong ya tshepedi\u0161o ka Boemakepeng bja Durban moo go but\u0161wego ditsela t\u0161e dingwe t\u0161eo dilori di ka di \u0161omi\u0161ago go fihla ka boemakepeng, mmogo le go hlweki\u0161a le go tlo\u0161wa ga ma\u0161aledi a t\u0161eo di sent\u0161wego ka boemakepeng.", "edition": "2022-05-ed1", "language_code": "nso"}
{"title": "Operation Vulindlela  e bula tsela ya kgolo\n", "author": "Vukuzenzele Unnamed\n", "text": "Diintasteri t\u0161e \u2013 t\u0161eo di akaret\u0161ago mohlagase, meetse, dinamelwa le dikgokagano t\u0161a megala \u2013 ke metheo yeo e sepet\u0161ago ekonomi.\nMathata a meago mo dikarolong t\u0161e ke kgale a bolelwa gore ke wona a tli\u0161ago kgatelelo mo kgolong ya ekonomi ya Afrika Borwa. Go hloka bokgoni le ditefo t\u0161a godimo t\u0161a ditirelo t\u0161a dikgokagano ke t\u0161ona mapheko a go sepet\u0161a kgwebo ka nageng.\nGo \u0161ogana le go fenya ditlhohlo t\u0161e, re thomile Operation Vulindlela  ka Diphalane 2020 bjalo ka lenaneo la Ofisi ya Mopresi dente le Kgoro ya Matlotlo a Set\u0161haba go potlaki\u0161a dikaonafat\u0161o t\u0161a meago mo diintastering t\u0161e t\u0161a dikgokagano. Le ge dikgoro le makala a mmu\u0161o t\u0161eo di nago le maikarabelo di etile pele dikaonafat\u0161o t\u0161e, Operation Vulindlela  e lekola le go utolla ditlhohlo le mapheko. Moo go hlokegago, e sepet\u0161a thekgo ya semmu\u0161o go dikgoro.\nPego ya kotara ya kgauswinyane e hlalo\u0161a t\u0161welopele yeo e dirilwego ke Operation Vulindlela  le dikgoro t\u0161eo di nago le mai karabelo a dikaonafat\u0161o t\u0161e.\nGo phatlalala le mmu\u0161o, nepo ya rena e go  dikaonafat\u0161o t\u0161eo di lego bohlokwa gape di na le diphetogo; t\u0161eo di feto\u0161ago ka moo ekonomi ya rena e \u0161omago ka gona.\nSe se akaret\u0161a go reki\u0161wa ga mehuta ye e nyakegago kudu ya dikgokgagano t\u0161a megala le t\u0161a inthanete, yeo e diegi\u0161it\u0161wego mengwaga ya go feta ye lesome gomme mafelelong e phethilwe ka Hlakola. Go lokollwa ga mohuta wo moswa wa dikgokagano go tla kaonafat\u0161a kgokagano gomme wa dira gore ditheko t\u0161a phethi\u0161et\u0161o ya data di ye fase.\nGo thongwa ga Taolo ya Maemakepe a Set\u0161haba bjalo ka lekala la thoko la Transnet ngwaga wa go feta go diegi\u0161it\u0161we mengwaga ya go feta ye 15. Se e be e le kgato ya mathomo yeo e hlokegago ya go kgont\u0161ha lekala la praebete go kgatha tema le go oket\u0161a bokgoni bja maemakepe.\nGo tloga mola se se rerwago ka 2014, re bu\u0161it\u0161e gape le lenaneo la Lerothi le Letalalerata, Lerothi le Leta -lamorogo, Go hloka Lerothi la mathomo go kgonthi\u0161a go lekola gabotse ga meetse le boleng bja go \u0161ogana le meetse a dit\u0161hila.\nT\u0161e e no ba mehlala ye mengwe yeo e re bont\u0161hago gore, ka go nepi\u0161a maitapi\u0161o le \u0161edi go palo ye nnyane ya dikaonafat\u0161o t\u0161e bohlokwa, mmu\u0161o wo o bu\u0161ago gabjale o kgonne go ba le t\u0161welopele.\nKa Operation Vulindlela , re kgonne gape le go \u0161omi\u0161a mokgwa wa go nepi\u0161a le wa go tli\u0161a kaonafat\u0161a ka kakaret\u0161o, mola ka go le lengwe re kgonthi\u0161a kgokagano ye kaone moo dikgoro le makala a mant\u0161i di kgathago tema.\nMohlala wo mokaone go feta ka moka wa se o ka go lekala la mohlagase moo go nago le dikaonafat\u0161o t\u0161e mmalwa, t\u0161a go tsenelana t\u0161e bohlokwa gomme di \u0161omi\u0161a mohlagase kudu.\nDipeelo t\u0161eo re di fihlelet\u0161ego di akaret\u0161a t\u0161a go kaonafat\u0161a go t\u0161welet\u0161a dilaesense t\u0161e diswa t\u0161a  diprot\u0161eke t\u0161a t\u0161welet\u0161o ya mohlagase go dumelelwa go hlagi\u0161a mohlagase wo o sa fetego dimekawate t\u0161e 100, go dumelela diprot\u0161eke t\u0161e go kgokagana go kriti le go reki\u0161et\u0161a bareki mohla gase. Re thomile Lenaneo la Go reka Mohlagase wa Go mpshafat\u0161wa go Mot\u0161welet\u0161i wa Go ikema ka go bula dibaka t\u0161e diswa t\u0161a go iteka mahlatse mo kwalakwat\u0161ong ya dithentara.\nDiphethogo go melawana ya ye e bolelago ka ditsela t\u0161e diswa t\u0161a t\u0161welet\u0161o ya mohlagase di thu\u0161it\u0161e mebasepala go ithekela mohlagase ditheong t\u0161a go ikema la mathomo.\nGomme diphethogo t\u0161a molao di tla dira gore go thongwe mmaraka ma mohlagase wa go se bit\u0161e t\u0161helete ye nt\u0161i, e thekgwa ke phatlalat\u0161o ya Molao wo o Mpshafadit\u0161wego wa Taolo ya Mohlagase le mo\u0161omo wo o thomilego go mpshafat\u0161a Pholisi ya Theko ya Mohlagase.\nTshepet\u0161o ya go aroganya Eskom e thomile, gomme lekala le fihlelet\u0161e nako ya mafelelo ya Manthole 2021 ye e bego e beet\u0161we go thoma Khamphani ya Tshepedi\u0161o ya Mohlagase.\nKa Manthole ngwaga wo re tshepa gore re tla phethagat\u0161a magato a go arogant\u0161ha legoro la t\u0161welet\u0161o ya mohlagase le la phatlalat\u0161o ya mohlagase set\u0161habeng a Eskom go ba dikhamphani.\nPego ya kotara e bont\u0161ha dikatlego t\u0161e dingwe t\u0161e  mmalwa t\u0161e bohlokwa, gammogo le dikarolo t\u0161eo mo\u0161omo wa go tsenelela o thomilego.\nKa lekaleng la meetse, Operation Vulindlela  e dut\u0161e e efa thekgo ya sennu\u0161o go Kgoro ya Meetse le Kelelat\u0161hila go phethagat\u0161a leano la kaonafat\u0161o mo go dumeleleng dilaesense t\u0161a t\u0161homi\u0161o ya meetse, ka maikemi\u0161et\u0161o a go \u0161ogana le 80% ya dikgopelo ka moka mo mat\u0161at\u0161ing a 90.\nMo\u0161omo wa go thoma Mokgatlo wa Infrastrakt\u0161ha ya Methopo ya Meetse ya Set\u0161haba le wona o thomile gomme o tla kgonthi\u0161a taolo ye botse ya methopo ya meetse ya set\u0161haba.\nMo lekaleng la dinamelwa, go hloka bokgoni mo maemakepe le diporong go amile gampe bokgoni bja rena bja go romela dithoto ka ntle. Mo\u0161omo wa go thoma ditiri\u0161ano le ba\u0161omi ba makala a praebete o thomile go beelet\u0161a go infrastrakt\u0161ha ya maemakepe le go kaonafat\u0161a taolo ya maemakepe a dintlwana t\u0161a t\u0161hipi mo maemakepeng a Durban le Ngqura.\nPegosemmu\u0161o ka ga Pholisi ya Ditimela t\u0161a Set\u0161haba, yeo e dumelet\u0161wego ke Kabinete ka Hlakola, e bont\u0161ha maano a go mpshafat\u0161a infrastrakt\u0161ha ya ditimela le go go \u0161omi\u0161a diporo t\u0161a ditimela t\u0161a me rwalo. Ditimela t\u0161a Merwalo t\u0161a Transnet di \u0161et\u0161e di tho mile go dumelela baotledi ba ditimela t\u0161a praebete go \u0161omi\u0161a diporo t\u0161a ditimela t\u0161a merwalo.\nLenaneo la e-Visa leo le \u0161omago ka botlalo le thakgot\u0161we mo dinageng t\u0161e 14, go akaret\u0161wa mebaraka ya rena ya boeti ye megolo. Tshekatsheko ye e felet\u0161ego ya lenaneo la visa ya mo\u0161omo le lona le thomile go re kgont\u0161ha go goket\u0161a mabokgoni ao naga ya rena e a nyakagao.\nDikaonafat\u0161o t\u0161e di kgonaget\u0161e ka lebaka la tiri\u0161ano ye kaone go phatlalala le mmu\u0161o go lenaneo la mpshafat\u0161o la go abelanwa.\nRe ipilet\u0161a go dikgwebo le babeelet\u0161i go \u0161omi\u0161a sebaka se sa diphetogo t\u0161eo di thomilego gomme ba dire gore maikano le maikgafo a bona mo go dipeelet\u0161o, le mo go hloleng me\u0161omo, e be nnete.", "edition": "2022-05-ed2", "language_code": "nso"}
{"title": "It\u0161hirelet\u0161e kgahlanong le COVID-19 pele marega a tsena\n", "author": "Allison Cooper\n", "text": "Go ya ka Tona ya Maphelo Ngaka Joe Phaahla, ka la  25 Moranang Afrika Borwa e begile koket\u0161ego ya 137% ya diphetelo t\u0161e diswa t\u0161a COVID-19, ge go bapet\u0161wa le mat\u0161at\u0161i a \u0161upa a go feta, palo ye nt\u0161i ya diphetelo e ka Gauteng, KwaZulu-Natal le Kapa Bodikela.\n\u201cCOVID-19 e dula e le mat\u0161ho\u0161et\u0161i maphelong a rena gomme re ka se dumelele go fedi\u0161a magato ka moka a t\u0161hirelet\u0161o,\u201d gwa realo Tona Phaahla.\n\u201cRe hlohlelet\u0161a gape ka moka bao ba se ba hlwago ba hlabela gore ba hlabele.\nRe sa le ka fase ga 50% ya batho ba bagolo bao ba hlabet\u0161ego moento wo tee gomme seo ga se leswao le lebotse. Re hlohlelet\u0161a bafsa gore ba hlabele. T\u0161hirelet\u0161o ya tlhago e felelwa ke maatla ka morago ga nako ye e it\u0161ego gomme go fapana le moento, e ka se tso\u0161olo\u0161we. Re hlohlelet\u0161a batho ka moka bao ba  nago le maswanedi a go hlabela meento ya tlalelet\u0161o go \u0161omi\u0161a sebaka se pele marega a go tonya kudu a fihla,\u201d a tlalelet\u0161a.\nKgoro ya Maphelo ya Kapa Bodikela e re tshedimo\u0161o ya gae le bodit\u0161habat\u0161haba e bont\u0161ha gore go hlabela meento kgahlanong le COVID-19 ke t\u0161hirelet\u0161o ye kaone go feta ka moka kgahlanong le baerase. Se se bohlokwa  kudu go batho bao ma\u0161ole a mmele a bona a fokolago.\nCOVID-19 e sa tlo ba le rena nako ye telele. Go e fenya, re swanet\u0161e go e tlo\u0161a ka go kgonthi\u0161a gore batho ba bant\u0161i ka moo go kgonegago ba a hlabela gomme ba t\u0161wela pele go hlabela meento ya bona ya tlalelet\u0161o, gwa realo kgoro.\nLephotho la bohlano\nLe ge diphethelo t\u0161a COVID-19 di oket\u0161ega gomme naga e letet\u0161e go ba ka gare ga lephotho la bohlano, ga se gwa hlwa go tsebega gore le tla ba \u0161oro bokaakang.\n\u201cSeo se se a hlwago se tsebega ke gore boramahlale ba re bot\u0161a gore lephotho le leswa le ka tla ka tsela ya mohuta wo moswa woo o bit\u0161wago Pi, woo o ka fetelago ka lebelo gomme wa lwant\u0161ha meento ye e \u0161et\u0161ego e hlabet\u0161we.\nEup\u0161a, ka nako ye, seo se kgonthi\u0161it\u0161wego go ba se se nt\u0161i ke mehutana ya Omi-cron yeo e bit\u0161wago B.4 le B.5,\u201d gwa realo Phaahla.\nThibela phetelo\nO ka thu\u0161a go thibela phetelo ya COVID-19 ka go kgonthi\u0161a: \n\u2022 Gore meento ya COVID-19 (go akaret\u0161a meento ya tlalelet\u0161o) e hlabet\u0161we ka moka.\n\u2022  Gore ka gare ga meago go tsena moya.\n\u2022  Go apara se\u0161ira molomo le dinko ge o le ka gare ga meago le mafelong ao go nago le batho ba bant\u0161i.\n\u2022  Gore o hlabele moento wa mpshikela.\n\u2022  Gore o tsebe gore o dira eng ge o na le maswao a mpshikela.\n\u2022  Gore o hlape diatla t\u0161a gago o be o t\u0161hele ka sanithaesa.", "edition": "2022-05-ed2", "language_code": "nso"}
{"title": "Go aloga ga baoki ba diphoofolo ba mathomo ba Afrika Borwa\n", "author": "Allison Cooper\n", "text": "Malobanyana Mthimkhulu o alogile go t\u0161wa Yunibesithi ya Pretoria (UP), lefelo le letee la go aba tlhahlo ya kalafo ya diphoofolo ka Afrika Borwa, ka tikrii ya Pat\u0161hula ya Booki bja Kalafo ya Diphoofolo.\n\u201cSe ke semaka go nna. Go tseba gore ke be ke le karolo ya sehlopha sa mathomo sa go ngwadi\u0161et\u0161a tikrii ya pat\u0161hula, yeo e bego e le kgale e beakanywa, ke tlhompho.\n\u201cKe leboga menyetla le menyako t\u0161eo di tlogo bulela rena baoki gore re t\u0161wet\u0161epele dithuto le go ba ditsebi ka gare ga mo\u0161omo wa rena, seo se bego se le boima go se dira mo nakong ya go feta,\u201d a  bolela.\nTamarin Fisher, Mopresi dente wa Mokgatlo wa Baoki ba Diphoofolo wa Afrika Borwa, o re ye ke phihlelelo ye kgolokgolo mo historing ya mo\u0161omo wo ya mengwaga ye 42.\n\u201cTikrii ye ya mengwaga  ye meraro ye mpsha e tla fa baoki ba ba hlahlilwego monyetla wa go ngwadi\u0161et\u0161a dithuto t\u0161a morago ga tikrii ya mathomo, t\u0161eo di tlago felelet\u0161a ka go abja ga ditikrii t\u0161a honase, mastase le PhD.\u201d Dingaka t\u0161a diphoofolo di alafa dikgobalo le malwet\u0161i a diphoofolo, go swana le ka fao ngaka e alafago malwet\u0161i a batho. Baoki ba diphoofolo ba bohlokwa mo dihlopheng t\u0161a mo\u0161omo t\u0161a dingaka t\u0161a diphoofolo, go bolela Mthimkhulu.\n\u201cT\u0161e dingwe t\u0161a mabokgoni a bohlokwa ao mooki a swanet\u0161ego go a laet\u0161a ke tlhokomelo ya molwet\u0161i, go boledi\u0161ana le molwet\u0161i, go thu\u0161a dingaka t\u0161a diphoofolo ka ditshepedi\u0161o, le se sengwe le se sengwe seo se tlago thu\u0161a gore sepetlele sa diphoofolo se \u0161ome botse.\n\u201cKe ye nngwe ya me\u0161omo ye e kgotsofat\u0161ago kudu. Ge o nyaka go ba mooki wa diphoofolo, o se ke wa dumelela let\u0161hogo goba tlhokego ya tsebo go go thibela go leka le go ipshina ka bjona gobane booki bja diphoofolo bo tla fetola bophelo bja gago go bo dira bjo bokaone,\u201d go bolela Mthimkhulu.\nDipasari t\u0161a go \u0161ogana le tlhaelelo ya mabokgoni\u201cKa lebaka la tlhaelelo ye kgolo ya mabokgoni ka gare ga lekala, Mthimkhulu ga se a sokolele go hwet\u0161a mo\u0161omo.\nKe bile mahlatse go hwet\u0161a mo\u0161omo Sepetleleng sa Fourways mo ngwageng wa ka wa mafelelo. Ke thomile go \u0161oma fao kgwedi ka morago ga ditlhahlobo t\u0161a ka t\u0161a mafelelo gomme ke ipshina ka motsotso wo mongwe le wo mongwe,\u201d a bolela.\nMokgatlo wa Thuto le Tlhahlo wa Lekala la Kagi\u0161o le Maphelo (HWSETA) o ineet\u0161e mo go \u0161ogeng tlhaelelo ye kgolokgolo ya mabokgoni ka lekaleng la bongaka bja diphoofolo le go kgonthi\u0161a gore go ba le phetogo.\nMalobanyana e thakgot\u0161e Lesolo la Dikelet\u0161o t\u0161a Me\u0161omo la Saense ya Bongaka bja Diphoofolo, ka t\u0161homi\u0161ano le Kgoro ya Thuto ya Godimo le Tlhahlo, gomme le tla etela dikolo t\u0161a metsemagae go hlohlelet\u0161a baithuti go ithutela dithuto t\u0161a bongaka bja diphoofolo bjalo ka wo mongwe wa me\u0161omo.\nGape lesolo le tsebi\u0161it\u0161e dipasari t\u0161e 60 go \u0161ogana le tlhaelelo ye bohlokwa ya dingaka t\u0161a diphoofolo le bathu\u0161i ba ngaka ya diphoofolo ka metsemagaeng ya Afrika Borwa.\n\u201cDipasari di lebi\u0161it\u0161e gagolo go baithuti ba metsemagae gobane ba tla bu\u0161et\u0161a tsebo ya bona ka metsaneng ya gabobona,\u201d go bolela Ngaka Nomfundo Mnisi, Modulasetulo wa HWSETA.\nMotlat\u0161atona wa Thuto ya Godimo, Saense le Boitlhamelo, Buti Manamela, o lebogile dipasari.\nKgoro ya Saense ya Bongaka bja Diphoofolo ya UP e tla thu\u0161a HWSETA ka masolo a yona a papat\u0161o, go thekga pasari ka t\u0161helete le go thwala.\n\u201cGape re tla thu\u0161a HWSETA go sepet\u0161a  dipasari, t\u0161eo di abet\u0161wego baithuti ba saense ya bongaka bja diphoofolo ba ngwaga wa mathomo go t\u0161wa go dihlopha t\u0161e di kgethilwego,\u201d go bolela Chris van Blerk, Hlogo ya Dikgokagano le Bobegaditaba ka Kgorong ya Saense ya Bongaka bja Diphoofolo.\nO re baswa bao ba holofelago go latela dikgato t\u0161a Mthimkhulu le go ngwadi\u0161et\u0161a tikrii ya pat\u0161hula ya mathomo mo UP ba swanela go ba ba \u0161et\u0161e ba hwedit\u0161e Setifikeiti sa bona sa Marematlou sa Boset\u0161haba (NSC), goba mangwalo a thuto a go lekana le sona ka maemo, le go kgotsofat\u0161a dinyakwa t\u0161e nyane.\n\u201cGo tikrii ya Pat\u0161hula ya Booki bja Diphoofolo, ba nyaka Sekoro sa Dintlha t\u0161a Kamogelo t\u0161a bonnyane bja 28 le NSC ya go ba le English bjalo ka Polelo ya Gae goba English bjalo ka Polelo ya Tlalelet\u0161o la Mathomo, mmetse, le disaense t\u0161a fisiki goba disaense t\u0161a bophelo,\u201d a tlalelet\u0161a.\nGo hwet\u0161a tshedimo\u0161o ka botlalo ka ga lekala, baswa ba ka kgokagana le mafelo a poraebete a kalafelo ya diphoofolo goba go boledi\u0161ana le dingaka t\u0161a diphoofolo t\u0161e di abago Tirelo ya set\u0161haba ya kgapelet\u0161o (CCS) yeo e lego karolo ya Kgoro ya Temo, Pu\u0161et\u0161o ya Naga le Tlhabollo ya Metsemagae (DALRRD) nageng ka bophara.\n\u201cMaikemi\u0161et\u0161o a lenaneo la CCS le go dira gore  ditirelo t\u0161a bongaka bja diphoofolo di fihlelelege ebile di sa ture go mafelo a go hloka ditlabakelo le a go se hwet\u0161e ditirelo gabotse ka gare ga Afrika Borwa.  \nKa go realo, dingaka t\u0161a diphoofolo t\u0161e di lego ka gare ga lenaneo ka mehla di tla \u0161oma bjalo ka methopo ye mebotse ya tshedimo\u0161o,\u201d go bolela Van Blerk.", "edition": "2022-06-ed1", "language_code": "nso"}
{"title": "Go agaleswa maphelo le mekgwa ya boiphedi\u0161o morago ga mafula\n", "author": "Vukuzenzele Unnamed\n", "text": "Malobanyana ke etet\u0161e KwaZulu-Natal go kopana le borakgwebo ka toropong ya eThekwini go ba fa thekgo ya rena go tso\u0161a dikgwebo t\u0161a bona.\nGe masetlapelo a a tlhago a fihla, go be go na le dihlobaelo t\u0161a gore makala a pu\u0161o a be a sena bokgoni goba go se t\u0161eye magato gabotse le ka tshwanelo go maemo a mabe a bao ba lahleget\u0161wego ke t\u0161ohle.\nGo ba ke etet\u0161e gabedi toropong ya eThekwini go tloga mola go bago le mafula, ke a kwe\u0161i\u0161a gore hlobaelo ye ga se e lebi\u0161we lefelong la maleba. Go la KwaZulu-Natal, go swana le Kapa Bohlabela le Leboa Bodikela, bakgathatema ka moka ba be ba \u0161oma ka thata go kokotlela go t\u0161wa ditiragalong t\u0161e t\u0161a manyami.\nSentha ya Boset\u0161haba ya Taolo ya Masetlapelo e be e sepet\u0161a me\u0161omo ka moka ya mmu\u0161o ka maiteko a wona a go fana ka mo\u0161omo wa botho go imolla malapa a mant\u0161i ao a amegilego. Go be go thabi\u0161a go bona dihlopha t\u0161a mekgatlo ye e sego ya mmu\u0161o, mekgatlo ya kgwebo le ya kimollo e \u0161omi\u0161ana le mmu\u0161o go fa thu\u0161o ya kimollo ye e nyakwago kudu.\nBakgathetema ba ka moka ba abet\u0161e malapa ao a amegilego gampe dijo, diaparo, mapai, diphuthe lwana t\u0161a go fa basadi seriti le diyunifomo t\u0161a sekolo gore ba be le dinya kwa t\u0161a bona t\u0161a motheo.\nKa se sebaka ditirelo t\u0161a go fa batho madulo di fiwa batho ba go feta ba  7 000 ka dileteng t\u0161e nne t\u0161e di amegilego kudu go ka KwaZulu-Natal.\nMo\u0161omo wa go agela malapa ao a amilwego madulo a nakwana o thomile mo dikarolong t\u0161a naga t\u0161a ya go laolwa ke mmu\u0161o t\u0161eo di hlaolet\u0161wego go ba t\u0161a madulo ka moso go la KwaZulu-Natal.\nDikgoro t\u0161a Merero ya Selegae, Maphelo le Tlhabollo ya Leago di be di thu\u0161a dit\u0161haba t\u0161e di amegilego go fihlelela ditirelo t\u0161e bohlokwa.\nMohlala, diyuniti t\u0161a go thetha di thu\u0161a bao ba lahleget\u0161wego ke ditokomane t\u0161a bohlokwa mafuleng go hwet\u0161a dismart ID t\u0161e diswa le go nt\u0161ha gape ditifikeiti t\u0161a matswalo. Ditirelo t\u0161a go thetha t\u0161a maphelo,  go akaret\u0161wa le t\u0161a mekento ya COVID-19, di fiwa batho ka mafelong ao ditlabakelo di sa hlwago di \u0161oma ka botlalo.\nDipeakanyo t\u0161a go lefa batho ba ba amegago ka mphiwafela wa leago di dirilwe.\nDiphapo\u0161iborutelo t\u0161a go thetha di a rekwa gore go ithuta le go ruta go se ke gwa kgaot\u0161wa sebaka sa go feta tekano ka dikolong t\u0161e di amilwego ke mafula.\nMo\u0161omo o t\u0161welapele go loki\u0161a bohlweki\u0161et\u0161o bja meetse a dit\u0161hila bjo bo senyegilego, diti\u0161i t\u0161a dipompo le mafarahlahla a kabo ya meetse. Ditsela t\u0161e di senyegilego di a loki\u0161wa. Maporogo a maswa a lesomeseswai a beakant\u0161we bjalo ka karolo ya Lenaneo la go Aga Maporogo a Metsemagae la Welisizwe.\nGape go bile le kgatelopele mo go loki\u0161eng mananeokgoparara a bohlokwa a go thekga Port of Durban. Ka lebaka la bohlokwa bja boemakepe go ikonomi ya boset\u0161haba le ya kontinente, sephethephethe sa boemakepe se loki\u0161it\u0161we, me\u0161omo ya ditheminale e t\u0161welapele ka botlalo le mo\u0161omo wa go loki\u0161a mananeokgopaprara a ditimela ao a senyegilego a t\u0161wela pele.\nMagato a tlalelet\u0161o a a beakanywa go fa thekgo ya dit\u0161helete go bobedi dikgwebo t\u0161e kgolo le t\u0161e nyane t\u0161e di amilwego gampe. Se se nyakega bjalo ka sa t\u0161hoganet\u0161o go kgonthi\u0161a gore dikgwebo di ka pholo\u0161wa le gore me\u0161omo e ka \u0161irelet\u0161wa.\nMo dinakong t\u0161a go fapana mo historing ya temokrasi ya rena, re lebane le ditiragalo le maemo ao a lekilego kgotlelelo ya batho ba gaborena le go \u0161oma botse ga diinstit\u0161hu\u0161ene t\u0161a rena.\nRe bone ba e ba ngatana e tee le go feta mo go thekgeng dit\u0161haba t\u0161e di amilwego go la KwaZulu-Natal, Kapa Bohlabela le Leboa Bodikela. Mebu\u0161o ya profentshe le ya mmasepala e be e \u0161omi\u0161ana kudu le dikgoro t\u0161a boset\u0161haba le dient\u0161entshi go kgont\u0161ha batho go agaleswa maphelo a a bona le go bu\u0161et\u0161a ikonomi ya mafelo ao maemong.\nBa \u0161omile le bakgathatema ka moka ka mafelong a ka moka go kgonthi\u0161a gore re beakanya maiteko a tso\u0161olo\u0161o ka tshwanelo le gore re beakanywa le go aga leswa ka mokgwa wo e lego gore o tiilet\u0161e go feta ditiragalo t\u0161e \u0161oro\u0161oro t\u0161a mohuta wo ka moso.\nKgotlelelo ya dit\u0161haba t\u0161e di amilwego, phi\u0161egelo ya bona ya go atlega le bokgoni bja bona bja go kgobokana mo dinakong t\u0161a mathata e bile tlhohlelet\u0161o. Re leboga ka moka bao e bilego karolo ya batho ba go thu\u0161a diprofentshe t\u0161e di amilwego.\nBjalo ka mmu\u0161o, re kgoboket\u0161a ditlabela ka moka t\u0161e di hwet\u0161agalago le go t\u0161ea kgato ye nngwe le ye nngwe go kgonthi\u0161a gore, bjalo ka ge re aga, go se be le yo a tlogelwago morago.\n", "edition": "2022-06-ed1", "language_code": "nso"}
{"title": "T\u0161ea karata ya gago ya lengwalo la bootledi\n", "author": "Vukuzenzele Unnamed\n", "text": "Go ya ka Lekala la Taolo ya Sephethephethe Ditseleng (RTMC), ke fela 42% ya dikarata t\u0161a lengwalo la bootledi t\u0161e 32 748 t\u0161e di t\u0161weledit\u0161wego sebakeng se t\u0161eo di t\u0161erwego ke beng ba t\u0161ona.\nTona ya Dinamelwa Fikile Mbalula o but\u0161e disentha t\u0161a mangwalo a bootledi t\u0161a RTMC go la Midrand le Eco Park ngwagola, go \u0161ogana le t\u0161halelomorago ya mangwalo a bootlodi ao a felet\u0161wego ke nako ka lebaka la COVID-19.\nAkhaonte ya Dikarata t\u0161a Mangwalo a Bootledi, yeo e gati\u0161ago mangwalo a bootledi, e \u0161oma bo\u0161ego le mosegare go oket\u0161a t\u0161welet\u0161o gomme e t\u0161welapele go fedi\u0161a t\u0161halelomorago mo mafelelong a Phupu.\nRTMC e bolela gore batho ba ka lebelela maemo a dikgopelo t\u0161a bona pele ba e ya go t\u0161ea dikarata t\u0161a bona sentheng ya diteko. Se se ka dirwa ka SMS goba ka Inthanete.\nGo bot\u0161i\u0161a ka ga lengwalo la bootledi ka SMS\nGo bot\u0161i\u0161a ka lengwalo la bootledi, bakgopedi ba ka romela nomoro ya ID ya bona ka SMS mo go 33214.\nMorago ba tla amogela ye nngwe ya di-SMS t\u0161a ka mo fase:\n\u2022 Application received: The application was received, but  has not yet been processed.\n\u2022 Production queue: The card is still being processed and manufactured.\n\u2022 Produced and ready for collection: The card will be ready for collection in 21 days. However, due to the high number of cards being processed, the RTMC advises you to wait 35 days before going to collect.\n\u2022 Problem card: There is a problem with the production of your card. Please return to the testing centre.\nGo bot\u0161i\u0161a ka kgopelo ya PrDP, romela nomoro ya gago ya ID ka SMS mo go 44220.\nGo bot\u0161i\u0161a ka ga lengwalo la bootledi ka Inthanete\nGape o ka tseba maemo a kgopelo ya gago mahala ka Inthanete.\n\u2022 Etela online.natis.gov.za.\n\u2022 Bula profaele gomme o tsene go yona.\n\u2022 Kgotla maemo a kgopelo ya gago godimo ga weposaete ye.\nBao mangwalo a bona a bootledi a felet\u0161wego ke nako gare ga Hlakola 2020 le 31 Phato 2021, gomme ba tshet\u0161we ke let\u0161at\u0161i la mafelelo la tso\u0161olo\u0161o la 5 Mopitlo, ba elet\u0161wa go hwet\u0161a lengwalo la bootledi la nakwana ge ba dira kgopelo ya tso\u0161olo\u0161o ya lengwalo la bona gore ba dule ba latela molao.\nMola disentha t\u0161a RTMC di bulwa Mo\u0161upologo go fihla Sontaga go tloga 7 mesong go fihla 9 mant\u0161iboa, maloko a set\u0161haba a hlohlelet\u0161wa go \u0161omi\u0161a menyetla ya methaladi ye mekopana ka Malabohlano le mafelelong a beke.\n", "edition": "2022-06-ed1", "language_code": "nso"}
{"title": "Ditirelo t\u0161a go nt\u0161ha mpa ka tsela yeo e bolokegilego le yeo e lego molaong ga di lefelwe\n", "author": "Allison Cooper\n", "text": "Se ke go ya ka Motlat\u0161atona wa Maphelo Ngaka Sibongiseni Dhlomo, yo a hlalo\u0161ago gore, ka moka, basadi ka moka ba na le tokelo ya go fedi\u0161a boimana bja bona, ka ntle le tefo, ka sepetleleng sa mmu\u0161o goba ka kliniking mo dibekeng t\u0161a mathomo t\u0161a boimana t\u0161e 12.\n\u201cGo re kwe\u0161a bohloko bjalo ka mmu\u0161o go bona batho ba rena ba tlogela ditirelo t\u0161e di bolokegilego le t\u0161a go se lefelwe, ka lebaka leo le tsebjago ke bona, gomme ba ya go \u0161omi\u0161a t\u0161helete ya bona ya mafelelo yeo ba se nago le yona go lefa motho yo a tlogo bea maphelo a bona kotsing.\nGa go na lebaka leo le kwagalago la gore basadi ba pho\u0161olle boimana bjo ba sego ba bo beakanya ka go nt\u0161ha dimpa ka fao go sego molaong le ka fao go sego gwa bolokega ka gobane ka moka ga rena re dira dipho\u0161o. Go nt\u0161ha dimpa ka fao go sego molaong ga se karabo,\u201d gwa bolela Ngaka Dhlomo.\nKgoro ya Maphelo e na le mafelo a t\u0161a maphelo a set\u0161haba a 346 ao a abago ditirelo t\u0161a go nt\u0161ha dimpa ka fao go bolokegilego, a tlalelet\u0161a ka go realo.\nWona a ka Kapa Bohla bela (46), Foreisetata (16), Gauteng (25), KwaZuluNatal (56), Limpopo (54), Mpumalanga (27), Kapa Leboa (a tshela), Leboa Bodikela (26) le Kapa Bodikela (90).\nGo hlakahlakana ka lebaka la go nt\u0161ha mpa fao go sego gwa bolokega\nMolaodi wa Mot\u0161waoswere wa Maphelo a Baimana, Bana le Basadi ka Kgorong ya Maphelo ya ka KwaZuluNatal, Phalanndwa Muthuphei, o bolela gore basadi ba ka itemogela go hlakahlakana ga seemo ka nakong ya ge ba nt\u0161ha mpa ka kliniking ya go nt\u0161ha dimpa ye e sego molaong.\n\u201cGo hlakahlakana gwa mathomo go ka iponagat\u0161ago ka pela go akaret\u0161a go t\u0161wa madi kudu, go kgeiga ga molomo wa popelo, go senya ditho t\u0161a bosadi kudu le ga mpa, diphetet\u0161o t\u0161a malwet\u0161i t\u0161a ka gare mpeng le go tsenwa ke mpholo mading.\n\u201cGo hlakahlakana go go ka iponagat\u0161ago ka morago ga lebaka le letelele, kotsi ya go palelwa ke go ima e ka oket\u0161ega mo basading bao, ba ka ba le boimana bja ka ntle ga popelo, go senyega ga mpa goba go belega pele ga nako goba ba hlokafala,\u201d gwa bolela Muthuphei.\n\u201cGape basadi ba ka itemogela go t\u0161eaga maikutlo ka lebaka la go nt\u0161ha mpa fao go sego gwa bolokega, fao go sego molaong, fao go akaret\u0161ago kgatelelo ya mogopolo ya ka morago ga go hlagelwa ke mathata, kgatelelo ya monagano le mathata mabapi le go boledi\u0161ana le batho.\n\u201cGo nt\u0161ha dimpa fao go sego gwa bolokega gape go ka felet\u0161a go tli\u0161edit\u0161e basadi bao, bana, balelapa le badudi mathata a dit\u0161helete,\u201d a tlalelet\u0161a bjalo.\nDikgetho t\u0161eo di lego gona t\u0161a go nt\u0161ha mpa ka semolao\nMuthuphei o bolela gore basadi bao ba nyakago go fedi\u0161a boimana bja bona ba na le dikgetho t\u0161e di bolokegilego le t\u0161a go se lefelwe go dira se ka dikliniking t\u0161a set\u0161haba le ka dipetlele.  \u201cKgetho ya mekgwa ye e swanet\u0161e go hwet\u0161agala, gomme ka moka ga yona e swanet\u0161e go dirwa ke ngaka ye e hlahlilwego le ye e nago le maitemogelo goba mooki wa phrofe\u0161enale,\u201d a tlalelet\u0161a ka go realo.\nDikgetho t\u0161e, e ka ba t\u0161a go nt\u0161ha mpha ka kalafi goba ka karo, di ya ka gore boimana bja mosadi bo \u0161et\u0161e bo fihlile kae.\nGo nt\u0161ha mpa ka kalafi, fao go akaret\u0161ago go nwa diphilisi t\u0161e pedi go fedi\u0161a boimana, go ka dirwa ge mpa ya moimana e sena sebaka se se sa fetego dibeke t\u0161e senyane.\n\u201cKa morago ga fao molwet\u0161i o tla nt\u0161ha senamane sa lesea leo le sego la hlwa le belegwa ka gae e sego ka kliniking goba ka sepetlele,\u201d gwa bolela Muthuphei.\nGo nt\u0161ha dimpa ka karo go dirwa ke mooki yo a ngwadi\u0161it\u0161wego (go dirwa ge mpa ya moimana e sena sebaka se se sa fetego dibeke t\u0161e 12) goba ke ngaka (go dirwa ge mpa ya moimana e na le sebaka sa go tloga go dibeke t\u0161e 12 go fihla go t\u0161e 20).\nGo ya ka Molao wa Kgetho ya go Fedi\u0161a Boimana wa bo 92 wa 1996 (Molao wa bo 92 wa 1996), ngaka e ka nt\u0161ha mpa ya moimana wo a nago le sebaka sa go thoma ka dibeke t\u0161e 13 go fihla go t\u0161e 20, ge e dumela gore, ka morago ga go boledi\u0161ana le mosadi yo a imilego:\n\u2022 Boimana bjo ge bo tlogelwa go t\u0161wela pele bo tla gobat\u0161a mosadi yoo mmeleng goba monaganong.\n\u2022 Go na le kotsi ye kgolo ya gore senamane sa lesea leo le sego la hlwa le belegwa se ka ba le bogole bjo bogolo bja mmeleng goba bja ka monaganong.\n\u2022 Boimana bo bakilwe  ke go katwa goba go robalana le motho wa ka gae.\n\u2022 Boimana bjo bo t\u0161welago pele bo ka ama kudu maemo a mosadi a set\u0161habeng goba a dit\u0161helete.\nGo nt\u0161ha mpa go ka dirwa gape le ge mpa e na le sebaka sa go feta dibeke t\u0161e 20 ge ngaka, ka morago ga go boledi\u0161ana le mmelegi\u0161i yo a ngwadi\u0161it\u0161wego, e dumela gore boimana bjo ge bo tlogelwa go t\u0161wela pele bo tla tsenya bophelo bja mosadi kotsing, bja felet\u0161a ka go sebopego gabotse kudu ga senamane sa lesea seo se sego sa hlwa se belegwa goba gwa t\u0161welet\u0161a kotsi ya kgobalo go senamane.\nGo ya ka Molao wo, basadi ka moka, le ge e le gore ba sa le ka fase ga mengwaga ye 18, ba na le tokelo ya go fedi\u0161a boimana. Ga ba hloke tumelelo got\u0161wa batswading goba bahlokomeding ba bona. Go ya ka Kgoro ya Maphelo ya Kapa Bodikela, ge e le gore o sa le ngwana, o tla elet\u0161wa go boledi\u0161ana le motho yo mogolo yo o ka mo tshepago le gore o tle le motho yo mogolo ge o etla go rena. Le ge go le bjale, ga o gapelet\u0161ege go dira seo.", "edition": "2022-06-ed2", "language_code": "nso"}
{"title": "Maatlafat\u0161o ya bathobaso ekonoming ke seo se nyakegago gore go be le kgolo ya ekonomi \n", "author": "Vukuzenzele Unnamed\n", "text": "Lefelo la makhura a diela a mant\u0161i leo le bego le sepet\u0161wa ke BP Southern Africa ka East London le reki\u0161edit\u0161we Wasaa, ye e lego khamphani ye e ikemego ya diphetro  khemikhale. Wasaa e rekile dithoto t\u0161a theminale ka moka t\u0161a go \u0161utha le setseka sa 20% ya molokoloko wa diphaephe t\u0161a go tloga dikepeng go fihla ditheminaleng.\nKa pego ya 2020 ya Kho mi\u0161ene ya Maatlafat\u0161o ya Bathobaso Ekonoming ye e Akaret\u0161ago Mang le mang ye e laet\u0161ago bont\u0161i bja makala a ekonomi a hlaelela dinepi\u0161o t\u0161a ona t\u0161a gore basadi ba bathobaso ba be bengkgwebo, go reka mo ke khamphani ye e lego ya mosadi wa mothomoso ga theminale ya makhura a diela ke seo se sego sa direga mo nakong ye e fetilego.\nGo tsenya letsogo go matsapa a rena a boset\u0161haba a go pho\u0161olla tlhokego ya tekatekano le go netefat\u0161a gore go na le go kgatha tema go bohlokwa ka bont\u0161i bja badudi ba ka mo nageng ka ekonoming ya rena.\nMo nakong ye e sa t\u0161wago go feta, ke tsebagadit\u0161e go thwalwa ga Lekgotlakelet\u0161o le leswa la Maatlafat\u0161o ya Bathobaso Ekonoming ye e Akaret\u0161ago Mang le mang, yeo e bopilwego ke mmu\u0161o, ba\u0161omi le bat\u0161eakarolo ba bangwe. Le hlomilwe go t\u0161wet\u0161a pele lesolo la pheto\u0161o ya ekonomi.\nLekgotla le le hlomilwe ka morago ga pego ya 2001 ye e ngwadilwego ke Khomi\u0161ene  ya BEE.\nPego ye e ngwadilwe ka morago ga dinyaki\u0161i\u0161o t\u0161eo di tsenelet\u0161ego mabapi le sebopego sa ekonomi sa Afrika Borwa, le gore go hlokega eng gore go feto\u0161we ekonomi, go godi\u0161a bont\u0161i bja bahlomi ba dikgwebo ba bathobaso, go netefat\u0161a gore go na le batho ba bant\u0161i ba bathobaso bao ba lego balaodi le bao ba lego beng ba dikgwebo, le go dira gore basadi ba be karolo ya ekonomi ka bophara.\nNgwageng wo o tlago, e tla ba e le mengwaga ye masomepedi go tloga mola Molao wa Maatlafat\u0161o ya Bathobaso Ekonoming ye e Akaret\u0161ago Mang le mang (B-BBEE) \u2013 wo o hlomilwego ke lekgotla le \u2013 o feti\u0161wago.\nBoikgafo bja rena bja go tii\u0161a le go maatlafat\u0161a maatlafat\u0161o ya rena ya ekonomi ga e tekateke. Se ke ka lebaka leo maatlafat\u0161o ya bathobaso ekonoming e lego karolo ye bohlokwa ya peakanyoleswa ya ekonomi ya rena le go e tso\u0161olo\u0161a ka morago ga leuba la COVID-19.\nYe ke ye nngwe ya dine  tefalet\u0161oleswa t\u0161eo ke di bodit\u0161ego Lekgotla la Dikgwebo t\u0161a Bathobaso mathomong a kgwedi ye e fetilego, fao re ahlaahlilego seemo sa B-BBEE ka mo nageng, kgatelopele ye e dirilwego le seo re swanet\u0161ego go se dira re le mmogo ka nepo ya go aga go t\u0161eo re di fihlelet\u0161ego.\nLe ge e le gore go bile le kgatelopele ye kgolo mo mengwageng ye masomepedi ye e fetilego, go bile le makala ao go ona go bilego le poelomorago. Re boet\u0161e morago ge re etla go go oket\u0161a taolo ya dikgwebo ka bathobaso, go hlatlo\u0161a tlhabollo ya bo kgoni, go maatlafat\u0161a tlhabollo ya dikgwebo le go katolo\u0161a maemo a borekedi ka nepo ya go fa basadi ba bathobaso le bafsa dibaka.\nMmu\u0161o wa kgethologanyo o agile ekonomi yeo e hlakahlakanego ka boomo yeo e hlamet\u0161wego go hola bathoba\u0161weu. Bont\u0161i bja MaAfrika Borwa ba ile ba beelwa thoko go ekonomi ya kakaret\u0161o, fao bahlomi ba dikgwebo ba bathobaso ba ilego ba dumelelwa fela ka go diintasteri t\u0161e nnyane t\u0161a bareki\u0161i ka makhei\u0161eneng.\nMafelelong a kgethologanyo, beng ba dikgwebo t\u0161a bathobaso t\u0161eo di ngwadi\u0161it\u0161wego le JSE ba be ba le ka fase ga persente e tee. Dipalopalo t\u0161e ga se t\u0161a kaonafala kudu mo mengwageng ye e fetilego ye 28.\nGo sa le bjale, go bile le masolo a bohlokwa a ka lekaleng la phraebete le magato ao a dirilwego ke mmu\u0161o ka maikemi\u0161et\u0161o a go nolofat\u0161a go kgatha tema kudu le ga bohlokwa ga bathobaso ka ekonoming.\nMagareng ga ngwaga wa 2017 le wa 2020, dikgwebi\u0161ano t\u0161e di nyakilego go ba t\u0161e 500 t\u0161a maatlafat\u0161o ya bathobaso di ile t\u0161a romelwa gore di ngwadi\u0161we le Khomi\u0161ene ya B-BBEE. Makala a bohlokwa a go swana le a boagi, meago, theknolot\u0161i ya tshedimo\u0161o le dikgokagano, boeti le dinamelwa, bengkgwebo ba bathobaso a fetile dipalo t\u0161eo di bego di nepi\u0161it\u0161wego.\nPheto\u0161o ya ekonomi le kgolo ya ekonomi di a sepelelana. Go ka se be le e tee gwa hlokega ye nngwe.\nKa go tsenya pheto\u0161o ka go tshepedi\u0161o ya tlhomo ya diintasteri, re t\u0161wet\u0161a pele mokgwa wa kgolo wo o akaret\u0161ago bohle wo o abe  lanago, sebakeng sa go bea lehumo go batho ba it\u0161ego fela.\nKgoro ya Kgwebi\u0161ano, Diintasteri le Diphenkgi\u0161ano (dtic) e \u0161et\u0161e morago nepo ye ka go diri\u0161a mananeo a mehutahuta. A akaret\u0161a mana neo a thekgo a dikgwebo t\u0161a  makhei\u0161eneng, tlhahlo ya go amana le diromelwantle ka Koporasetlhabollo ya Dii ntasteri (IDC) go dikgwebo t\u0161a bathobaso, t\u0161a basadi le bafsa, le ditekanyet\u0161o t\u0161eo di okedit\u0161wego t\u0161a mananeo  kgoparara go di-SMME ka Lefelong leo le Kgethegilego la t\u0161a Ekonom ka Tshwane.\nKa go diri\u0161a maanomagolo a ka mafapheng re hlohlelet\u0161a go reka dithoto le ditirelo fao go holago dikgwebo t\u0161a bathobaso. Go fa mohlala, barui ba dikgogo ba bathobaso ba 10 bao ba filwego dikonteraka ke dikhamphani t\u0161a go gweba ka nama ya kgogo le mae ba ile ba fiwa dibaka fao go ilego gwa beelet\u0161wa R336 milione bjalo ka karolo ya leanokgolo la kgwebo ya dikgogo. Mmu\u0161o o tsebagadit\u0161e gape lenaneo la dikgwebo t\u0161a bathobaso leo le tlago kgokaganya t\u0161eo di romelago dijo, dit\u0161welet\u0161wa t\u0161a boent\u0161eneere, dikarolo t\u0161a difatanaga, dit\u0161welet\u0161wa t\u0161a boikgabi\u0161o le makala a mangwe a ekonomi ao a romela dithoto dinageng t\u0161a ka ntle.\nBjalo ka karolo ya lesolo la go hloma moloko o moswa wa bahlomi ba dikgwebo, mo ngwageng wo o feti lego mmu\u0161o o dumelet\u0161e R2.5 pilione ka thekgong ye mpsha go bahlomi ba dii ntasteri ba bathobaso bao ba ka bago ba 180 ka mokgwa wa dikadimo go t\u0161wa go IDC le Sekhwama sa Maatlafat\u0161o sa Boset\u0161haba (NEF) le dithu\u0161o t\u0161a dit\u0161helete go t\u0161wa go setlamo sa diputselet\u0161o sa dtic. Mo mengwageng ye e tlago ye meraro R21 pilione ye nngwe e abilwe ke IDC, NEF le dihlongwa t\u0161e dingwe go thekga bahlomi ba diinta steri ba bathobaso. T\u0161helete ye nngwe ya tlalelet\u0161o ya R25 pi lione le yona e abile go thekga dikhamphani t\u0161a bathobaso, t\u0161a basadi, t\u0161a bafsa le t\u0161a ba\u0161omi.\n Go molaleng gore mo\u0161omo o mongwe o mont\u0161i o sa swanet\u0161e go dirwa ka nepo ya go rarolla mathata a mant\u0161i ao dikgwebo t\u0161a bathobaso di itemogelago ona. Se se akaret\u0161a go swara bothata go fihlelela t\u0161helete ya go thomi\u0161a kgwebo le ya go e katolo\u0161a le go kgona ga diSMME go hwet\u0161a mebaraka ya go reki\u0161a dit\u0161welet\u0161wa t\u0161a bona. Dikgwebo t\u0161a bathobaso, kudukudu, di itemogela mathata ge di tsenela dikgwebi\u0161ano t\u0161e kgolo.\nGo fedi\u0161a seemo sa tlhoke go ya tlhabollo ka go diri\u0161a maatlafat\u0161o ya bathobaso ekonoming ga se fela selo se bohlokwa sa maitshwaro; gape go dira gore kgwebo e be selo se bohlokwa.\nGo t\u0161wela pele go beela thoko bont\u0161i bja bathobaso go ekonomi ya kakaret\u0161o go \u0161iti\u0161a kgolo ya ekonomi, gomme se mafelelong go ama dikgwebo ka moka. Go katolo\u0161a motheo wa bohlomi bja dikgwebo ka mo nageng go bohlokwa go kgolo.\nRe abelane maikarabelo a go hlohlelet\u0161a matsapa a go maatlafat\u0161a B-BBEE ka gobane go mabapi le go fedi\u0161a tlho kego ya tekatekano. Diekonomi t\u0161e di sa lekanego di t\u0161welet\u0161a dit\u0161haba t\u0161e di sa lekalekanego, gomme dit\u0161haba t\u0161e di sa lekalekanego ga di gole le go atlega.\nGa se fela pho\u0161o, eup\u0161a gape ke seo se ka se t\u0161wet\u0161wego pele go ya go ile, gore di  kgwebo di t\u0161wele pele go ba le bolaodi le beng ba dikgwebo bao bont\u0161i bja bona e lego bathoba\u0161weu goba banna.\nKa go realo, ke, set\u0161haba sa Afrika Borwa seo e lego badiri\u0161i ba bohlokwa ba dithoto le ditirelo t\u0161a t\u0161ona. Se se swanet\u0161e go laet\u0161wa ka go farologanya go thwala ba\u0161omi le balaodi, ka go bengdi kgwebo le ka borekeding.\nMaatlafat\u0161o ya bathobaso ekonoming ye e akaret\u0161ago mang le mang e tla fihlelelwa fela ge go na le dilekane le boikgafo bja rena ka moka bja go tli\u0161a diphetogo.\nGo thwalwa ga Lekgotla le leswa la B-BBEE go tla re thu\u0161a go katolo\u0161a dinepo t\u0161a maatlafat\u0161o ya bathobaso ekonoming ye e akaret\u0161ago mang le mang. Ke ipilet\u0161a go dikgwebo, ba\u0161omi le diinta steri go \u0161omi\u0161ana le lekgotla ge le \u0161oma mo\u0161omo wo o bohlokwa.\n", "edition": "2022-06-ed2", "language_code": "nso"}
{"title": "T\u0161homi\u0161ompe ya mphiwafela wa bana ga e molaong\n", "author": "More Matshediso\n", "text": "Go ya le ka Seboleledi sa SASSA, Paseka Letsatsi, mphiwafela wa bana o lefelwa mohlokomedi wa gagwe, efela maikemi\u0161et\u0161o a wona ke go hlokomela ngwana. Gabjale mphiwafela ke R480 ka kgwedi, ngwana o tee.\nMphiwafela wa bana o tsebagadit\u0161we ke mmu\u0161o gore o fe thekgo ya ma\u0161eleng go bana bao ba dulago ka malapeng ao a ihlokelago.\n\u201cGe t\u0161homi\u0161ompe e se no begwa, dinyaki\u0161i\u0161o di a dirwa. Ge dinyaki\u0161i\u0161o di ka humana gore t\u0161helete yeo e amogelwago ga e hole ngwana, SASSA e ka kgetha motho yo mongwe go amogela le go laola mphiwafela woo legatong la ngwana,\u201d gwa realo Letsatsi.\nO tlalelet\u0161a ka gore go bohlokwa gore mohlokomedi wa ngwana, e lego yena a hlokomelago ngwana t\u0161at\u0161i ka t\u0161at\u0161i, e be moamogelat\u0161helete yoo a ngwadi\u0161it\u0161wego.\n\u201cMo mabakeng ao e lego gore ngwana o tloga go mohlokomedi wa gagwe go ya go yo mongwe, mphiwafela o swanet\u0161e o latele ngwana mo a yago.\nMohlokomedi wa ma- thomo o letet\u0161we gore a begele ba SASSA gore ngwana ga a sa le ka tlase ga tlhokomelo ya gagwe, gomme mohlokomedi yo moswa o swanet\u0161e a tle a tlo dira dikgopelo t\u0161a go amogela mphiwafela,\u201d Letsa- tsi a tlalelet\u0161a ka go realo.\nLetsatsi o re batho bao ba t\u0161welago pele go amogela mphiwafela wa ngwana morago ga ge ngwana a se sa le ka tlase ga tlhokomelo ya bona, ba tla swanelwa ke go lefela morago t\u0161helete yeo ba e amoget\u0161ego e se ka semolao. Ba ka ba ba yo seki\u0161wa kgorong ya tsheko ge maikemi\u0161et\u0161o a bona a go jabet\u0161a mmu\u0161o a ka netefat\u0161wa.\nDitlamorago t\u0161e bjalo di ama gape le batho bao ba \u0161omi\u0161ago gampe mphiwafela wa go hlokomela batho bao ba hlokago go hlokomelwa \u2013 e lego mphiwafela woo o abjago ke SASSA go fana ka thekgo ya t\u0161helete go bana bao ba golofet\u0161ego kudu gomme ba hloka go hlokomelwa nako t\u0161ohle, mphiwafela wa bagolofadi goba wa bat\u0161ofadi.\n\u201cGe eba t\u0161helete e \u0161omi\u0161wa go reka bjala, diokobat\u0161i goba go kempola sebakeng sa go hlokomela motho yoo a e golelwago, tshepedi\u0161o ya go swana le yeo e hlalosit\u0161wego, ya go bega taba yeo, e tla latelwa,\u201d gwa realo Letsatsi \nKe mang a ka dirago dikgopelo t\u0161a mphiwafela wa bana? \nGo ya ka Letsatsi, modudi yo mongwe le yo mongwe wa saruri ka Afrika Borwa, modudi yoo a filwego madulo a saruri goba mofaladi yoo a ngwadi\u0161it\u0161wego gomme a hlokomela ngwana, e ka ba ngwana e le wa gagwe wa madi goba e se wa gagwe wa madi, a ka dira dikgopelo t\u0161a mphiwafela wa bana, gomme a ka dira seo ge feela a fihlelela dinyakwa t\u0161eo di hlaloswago ka mo tlase:\n\u2022 Ngwana le mohlokomedi ba swanet\u0161e ba dule ka Afrika Borwa saruri.\n\u2022 Mohlokomedi o swanet\u0161e a be le me- ngwaga e 16 (ge e le ka malapeng ao a hlokomet\u0161wego ke ba-na) goba go feta.\n\u2022 Ngwana o swanet\u0161e a be ka tlase ga mengwaga e 18.\n\u2022 Moamogedi wa mphiwafela o swanet\u0161e a be mohlokomedi wa ngwa- na wa t\u0161at\u0161i ka t\u0161at\u0161i gomme ebile ngwana o swanet\u0161e a dule le yena.\n\u2022 Moamogedi o swanet\u0161e a fihlelele dinyakwa t\u0161a magomo a letseno.\nGe eba mohlokomedi wa t\u0161at\u0161i ka t\u0161at\u0161i ga a nyala/nyalwa (ga sa ka a nyala/nyalwa, o hladile goba ke mohlolo/mohlologadi), letseno la gagwe ga se la swanela go feta R4 800 ka kgwedi.\nGe eba mohlokomedi wa t\u0161at\u0161i ka t\u0161at\u0161i o nyet\u0161e/nyet\u0161we, letseno la gagwe ge le kopana le la molekani wa gagwe ga a swanela go feta R9 600 ka kgwedi.\nLetseno la molekani le tla lebelelwa ka mabakeng ka moka, go se na gore batho ba nyalane ka tlhakanelo ya dithoto goba aowa, ba ka tlase ga melao ya lenyalo ya Asia, ba ka lenyalong la bong botee goba le ge e ka ba modiradikgopelo mmogo le molekani wa gagwe ga se batswadi ba ngwana ba madi.\nGo bega t\u0161homi\u0161ompe ya mphiwafela, let\u0161et\u0161a ba SASSA go 0800 60 10 11 (nomoro ya go se lefelwe).\n", "edition": "2022-07-ed1", "language_code": "nso"}
{"title": "Tlhatlogo ya ditheko e hloka kara belo ya rena yeo e swaraganego\n", "author": "\n", "text": "Go tloga go bit\u0161a kudu go reka dijo le ditlhokwa t\u0161e dingwe, go lefela ditirelo t\u0161a motheo le go \u0161omi\u0161a dinamelwa t\u0161a set\u0161haba mmogo le t\u0161a poraefete. Ge tlhatlogo ye ya ditheko e ama batho ka moka, malapa ao a nago le letseno la tlase a amega le go feta.\nConsumer Price Index ya moragorago ya kgwedi ya Moranang 2022, yeo e phatlaladit\u0161wego ke ba Stats SA, e bont\u0161ha gore ga se gwa ba le kimollonyana go Ma- Afrika Borwa ao a amegilego kudu. Infolei\u0161ene ya dijo e fihlelet\u0161e dipersente t\u0161e 6.2.\nDijo t\u0161eo di lewago kudu di bit\u0161a go feta ngwageng woo o fetilego, mola dijo t\u0161e bohlokwa t\u0161e bjalo ka makhura a go apea di itemoget\u0161e koket\u0161o e kgolo ya ditheko.\nTheko ya makhura a dikoloi, yeo e nyakilego go ama theko ya dilo t\u0161ohle, e oket\u0161egile makga a mararo kgweding t\u0161e 12 go fihla ka kgwedi ya Hlakola 2022.\nAfrika Borwa ga e tee ka mo seemong se.\nDikgetho t\u0161eo di sa t\u0161ogo phatlalat\u0161wa t\u0161a Foramo ya Lefase ya Ikonomi di bont\u0161ha gore palo yeo e nyakilego go ba kotara ya batho lefaseng, go akaret\u0161a le diikonomi t\u0161eo di hlabologilego, di a tekateka tabeng ya dit\u0161helete ka baka la ditheko t\u0161eo di hlatlogago.\nDikoket\u0161ego t\u0161e, kudu koket\u0161ego ya makhura a dikoloi, ke ditlamorago t\u0161a ditiragalo t\u0161eo re se nago taolo ya t\u0161ona. Ntwa yeo e t\u0161welago pele gareng ga Russia le Ukraine e bile le seabe se segolo kudu thekong ya makhura le dijo. Bobedi dinaga t\u0161e ke baromelantlebagolo mebarakeng ya bodit\u0161habat\u0161haba ya manyora, mabele le dibjalo t\u0161a go t\u0161welet\u0161a makhura t\u0161eo di hlokegago bakeng sa didiri\u0161wa t\u0161e bjalo ka makhura a go apea.\nSeabe se sengwe ke bot\u0161welet\u0161i bja fase bja t\u0161a temo ka baka la boso bjo bobe bjoo bo hlot\u0161wego ke phetogo ya klaemete e bjalo ka mafula le komelelo.\nLe ge bont\u0161hi bja ditiragalo t\u0161e di re t\u0161wele taolong, mmu\u0161o o dira ka moo o kgonago go \u0161irelet\u0161a Afrika Borwa kgahlanong le dikoket\u0161o t\u0161a ditheko t\u0161a gabjale le t\u0161a ka moso.\nYe nngwe ya dilo t\u0161e kaone go rena bjalo ka naga ke Panka ya Risefe yeo e ikemet\u0161ego, yeo e kgonnego go bea infolei\u0161ene maemong a makaonenyana, ka tlase ga maemo ao dinaga t\u0161e dingwe di itemogelago ona.\nRe sa t\u0161wa go tsebi\u0161a gore lebi ya makhura a dikoloi e tla fegwa dikgwedi t\u0161e dingwe t\u0161e pedi go fihla ka Phato, e lego seo se tla tli\u0161ago kimollo go malapa. Go fegwa ga lebi go tli\u0161it\u0161e kimologo go Ma- Afrika Borwa esale go tloga ka Moranang. Bjale ka ge go fegwa ga lebi go e na le seabe go dit\u0161helete t\u0161a set\u0161haba, t\u0161eo di amago mananeo a mangwe a mmu\u0161o, go tlo ba bothata go t\u0161wela pele ka se go ya go ile.\nLe ge go le bjale, go na le dilo t\u0161e dingwe t\u0161eo re ka di dirago.\nGo kaonafat\u0161a t\u0161hirelet\u0161o ya dijo ya set\u0161haba sa gaborena go bohlokwa ge go etla kgotlelelong ya lepheko le mmogo le mapheko a mangwe a ka moso. Re na le lekala leo le tiilego la temo leo le t\u0161welago pele go gola le go hlola me\u0161omo.\nGo t\u0161wela pele go oket\u0161a t\u0161welet\u0161o ka temong le go matlafat\u0161a maatla a go ba le dijo t\u0161eo e lego t\u0161a rena, re beelet\u0161a ka maatla ka go kaonafat\u0161eng t\u0161welet\u0161o ya ka mo nageng, go thekga balemibagolo le balemipotlana ka go swana gape le go thu\u0161a batho ka bont\u0161hi go ip\u0161alela dijo t\u0161eo e lego t\u0161a bona.\nKa Lenaneo la Tso\u0161olo\u0161o ya Me\u0161omo ka Presidente, dibout\u0161hara t\u0161a go reka didiri\u0161wa di ile t\u0161a fiwa balemipotlana ba go feta 65 000, gomme mo\u0161omo o gare o t\u0161wela pele wa nepo ya go fihlelela balemi ba bjalo ba 250 000. Mmu\u0161o o abela gape balemipotlana manyora le didiri\u0161wa gore ba kgone go t\u0161welet\u0161a dijo, gape le go thu\u0161a dihlopha le batho go thoma dirapana t\u0161a bona t\u0161a dijo. Ka diprofenseng t\u0161e bjalo ka Leboa Bodikela, balemipotlana ba thekgwa ka go fiwa dipeu le dikgogo, ka t\u0161homi\u0161ano le dikholet\u0161he t\u0161a temo t\u0161a fao.\nKa Leano la Mahlahla la Theko ya Naga le go lokollwa ga naga yeo e laolwago ke mmu\u0161o gore go lengwe go yona, re thekga balemipotlana ba bangwe ba bant\u0161hi gore ba godi\u0161e dikgwebo t\u0161a bona le go di dira gore di atlege ka kgwebong. Re beile \u0161edi ya rena gape le go hlameng dikamano t\u0161a mmu\u0161o le makala a poraefete go thekga kgodi\u0161o ya bolemi bja bathobaso ka masolo a bjalo ka Partners in Agri Land Solutions le Et\u0161ensi ya Tlhabollo ya Temo.\nGo matlafat\u0161a t\u0161hirelet\u0161o ya tikologo le go hlokomela maphelo a diphoofolo kgahlanong le malwet\u0161i a bjalo ka tlhako le molomo, re matlafat\u0161a mekgwataolo ya mosepelo wa diphoofolo t\u0161a rena gape le t\u0161welet\u0161o ya meento.\nGo tlalelet\u0161a matlafat\u0161o ya t\u0161welet\u0161o ya dijo ka mo nageng, lenaneo la rena leo le tsenelet\u0161ego la dimphiwafela mmogo le didiriwa t\u0161e bohlokwahlokwa di thu\u0161a go \u0161irelet\u0161a bahloki tlhatlogong ya ditheko. Ka ditirelo t\u0161a motheo t\u0161e bjalo ka meetse le mohlagase ka malapeng ao a itlhokelago, re ka kgona go netefat\u0161a gore ga go na lapa leo le hlokago ditirelo t\u0161a motheo.\nGore re kgone go feta lebaka le le boima, set\u0161haba ka moka se swanet\u0161e go tsenya letsogo.\nKa lehlakoreng la rena, mmu\u0161o o tla t\u0161wela pele go bea seemo se leihlo le go dira se sengwe le se sengwe maatleon a ona go \u0161irelet\u0161a MaAfrika Borwa go ditlhatlogo t\u0161eo di t\u0161welago pele t\u0161a lephelo.\nLekala la borakgwebo ba ka Afrika Borwa le swanet\u0161e le netefat\u0161e gore badiri\u0161i ga ba lefele ditefelo t\u0161a godimo t\u0161a dijo go feta ka moo go swanet\u0161ego. Re amogela ditsebi\u0161o go t\u0161wa go bat\u0161welet\u0161int\u0161hi ba dijo mmogo le mabenkele a dijo t\u0161a gore ba gare ba tla ka maano a go thu\u0161a badiri\u0161i gore ba kgone go reka t\u0161e nt\u0161hi ka t\u0161helete ya bona.\nKa kgwedi ya Hlakola ngwageng o, Komi\u0161ene ya Phenkgi\u0161ano e lokolot\u0161e mabaka ao e lego a dipot\u0161i\u0161o mabapi le mmaraka wa dienywa le merogo gore set\u0161haba se fane ka ditshwayatshwayo go ona. Komi\u0161ene e lemogile gape gore theko ya dienywa le merogo e be e le gare e hlatloga go feta le maemo a infolei\u0161ene, le gore se se bile le seabe se sebe go bahloki.\nDipot\u0161i\u0161o di tla lekola ge eba go na le se sengwe seo se sa sepelego gabotse gomme se dirang gore dijo di bit\u0161e kudu bjalo.\nRe tla \u0161omi\u0161a pholisi ya rena ya t\u0161a phenkgi\u0161ano go \u0161irelet\u0161a badiri\u0161i kgahlanong le ditlhatlogo t\u0161a ditheko ka ntle le lebaka gape le mekgwat\u0161homo ya go ba kgahlanong le phenkgi\u0161ano, ya dikgwebo, bjale ka ge re dirile le nakong ya leuba la COVID-19.\nTshepedi\u0161o yeo e t\u0161welago pele ya tso\u0161olo\u0161o ya ikonomi ya rena e tla thekga maitekelo a. Ditso\u0161olo\u0161o ka makaleng a enet\u0161i, dinamelwa le megala di nepile go fokot\u0161a theko ya mohlagase, ya thwalo ya dithoto le datha mo nakong e telele ka mokgwa wa phenkgi\u0161ano le go \u0161oma ka go phethagala. Re swanet\u0161e go ba re sa lefele t\u0161helete e nt\u0161hi go hwet\u0161a ditirelo t\u0161e ka moso.\nLe ge e le gore ditheko t\u0161a oli gape le boso bja go se kgahli\u0161e ke ditiragalo t\u0161eo re se nago taolo go t\u0161ona, re tla dira feela ka moo re kgonago re le mmu\u0161o, dikgwebo, ba\u0161omi le dit\u0161haba go thu\u0161a batho ba Afrika Borwa mo nakong ye e boima. \n", "edition": "2022-07-ed1", "language_code": "nso"}
{"title": "Naga ya rena e llela bafsa bao ba hlokofet\u0161ego thabeneng ya Enyobeni\n", "author": "Vukuzenzele Unnamed\n", "text": "Ba bodit\u0161we gore bana ba bona ba 21 ba hwedit\u0161we ba hlokofet\u0161e, ka thabeneng. Ngwana yo monnyane gare ga bona o be a na le mengwaga ye 13.\nDinyaki\u0161i\u0161o t\u0161a maphodisa mo tiragalong ye ya masetlapelo di t\u0161wela pele ka lebelo. Go latela dinyaki\u0161i\u0161o t\u0161a maphodisa, Mmasepalamogolo wa Buffalo City o lebeledi\u0161i\u0161a ge e le gore thabene yeo e tshet\u0161e melawana ya mmasepala.\nRe lla le go rapedi\u0161a malapa ao a wet\u0161wego ke mathata ao a palelwago ke go amogela masetlapelo a go \u0161ii\u0161a namana t\u0161a mmele.\nRe reta mmu\u0161o wa selegae wa Kapa Bohlabela ka go thu\u0161a malapa ao a amegilego, gammogo le AVBOB yeo e ikannego go thu\u0161a malapa ka t\u0161a poloko.\nLe ge mekgatlo ya maleba e tshwela ka mare seo se diraget\u0161ego le go kgonthi\u0161a gore toka e a phethagala go bat\u0161wasehlabelo, go na le dipoledi\u0161ano t\u0161eo re di hlokago bjalo ka naga. Ke bothata bja bana ba ka fase ga mengwaga ya ka fase ga 18 bao ba nwago bjala.\nKgati\u0161o le diswant\u0161ho t\u0161eo di pharilwego inthaneteng t\u0161a seo se bit\u0161wago moletlo wa \u2018dipene fase\u2019 mo lefelong leo bo\u0161egong bjoo di bont\u0161ha bafsa bao ba ketekago ba swere mabotlelo a bjala. Bont\u0161i bja bao ba lego diswant\u0161hong bo bonala e le ba ka fase ga mengwaga ye 18.\nBafsa ba mmalwa go t\u0161wa Scenery Park ba bodit\u0161e bobegaditaba gore ba bone kgati\u0161o yeo e thethago mo bobegaditabeng bja leago, e tshepi\u0161a bjala bja go se lefelwe go batho ka moka bao ba tlilego moletlong bo\u0161egong bjoo.\nKoket\u0161ego ya bafsa ba bant\u0161i bao ba nwago bjala e thoma go ba bothata bjo bogolo ka mo nageng moo bont\u0161i bja batho bao ba nwago bjala ba \u0161et\u0161ego ba hlathwa ke Mokgatlo wa Maphelo wa Lefase go ba makgoba a bjala.\nT\u0161homi\u0161o ya bjala go bamahlalagading e amanywa le maemo ao a gwahlafet\u0161ego a bokgoni, go se iphe nako ya go ithuta, dikgobalo t\u0161eo di lebanego le go nwa bjala, dikgopolo t\u0161a go ipolaya le go leka go ipolaya, le maitshwaro a kotsi.\nRe swanet\u0161e go kopana go fenya maitshwaro a a mabe ao a t\u0161eelago bafsa ba rena mengwaga ye mekaone go feta ka moka ya maphelo a bona, le go ba bea kotsing ya go ba makgoba a bjala.\nBjalo ka malapa seo se ra gore re swanet\u0161e go boledi\u0161ana ka go lokologa ka bjala gomme re beye mellwane ya go nwa bjala ga bafsa. Go nwa bjala ga bana ba mengwaga ya ka fase ga 18 go kgahlanong le molao.\nBjalo ka batho ba bagolo re swanet\u0161e go efoga mekgwa ya go roma bana go re rekela bjala goba go dumela ge bafsa ba kgopela gore re ba rekele bjala.\nGa se la mathomo re lebana le masetlapelo a go swana le ao a diraget\u0161ego Scenery Park.\nT\u0161a go swana le t\u0161e di diraget\u0161ego thabeneng ya Enyobeni, di diraget\u0161e gape le naeteklabong ya Throb ka Durban ka ngwaga wa 2000, gape le ka thabeneng ya Osi ka Khayelitsha ka ngwaga wa 2015, ke gore dikgwebo t\u0161e ka moka di be di reki\u0161et\u0161a bana ba ka fase ga mengwaga ye 18 bjala.\nKoket\u0161ego ya dikgwebo t\u0161eo di tshelago molao ka boomo e bont\u0161ha go palelwa ga mmu\u0161o go phethagat\u0161a melawana.\nKa fase ga Molao wa Bjala wa Set\u0161haba, beng ba dikgwebo t\u0161eo di nago le laesense ba ka se reki\u0161et\u0161e mang goba mang wa ka fase ga mengwaga ye 18 bjala. Ba swanet\u0161e gape go t\u0161ea magato a go kwagala go kgonthi\u0161a gore mang goba mang yo ba mo reki\u0161et\u0161ago bjala o na le mengwaga ya maleba ya go ka reka.\nRe ipilet\u0161a go dit\u0161haba ka moka go \u0161oma le mmu\u0161o go kgonthi\u0161a gore dithabene, di\u0161ebini, mafelo a boithabi\u0161o le mabenkele ao a tshelago molao gore ba lebana le letsogo la molao.\nRe ipilet\u0161a go maphodisa a rena go tii\u0161a letsogo mo go phethagat\u0161eng melao yeo e thibelago theki\u0161o ya bjala kgauswi le dikolo le go kaonafat\u0161a tekolo ya mabenkele go kgonthi\u0161a gore bjala ga bo reki\u0161et\u0161we bana ba ka fase ga mengwaga ye 18.\nKe nnete gore bjala ke mokgwa wa go ithabi\u0161a go bafsa mo dit\u0161habeng t\u0161eo di se nago mafelo a boithabi\u0161o a mant\u0161i ao a lekanego mengwaga ya bona.\nSet\u0161haba sa Scenery Park se bolet\u0161e ka go hloka dipapadi, mafelo a go ithuta le ao bafsa ba ka ithabi\u0161ago gona, seo se dira gore ba ye dithabeneng.\nKa morago ga tirigalo ye ya masetlapelo, set\u0161haba se bont\u0161hit\u0161e gore ga go na mabala a dipapadi a maleba, makgobapuku a set\u0161haba goba disenthara t\u0161a bafsa ka Scenery Park.\nBjalo ka mmu\u0161o wa boset\u0161haba, wa profense le wa selegae re swanela ke go arabela go maipilet\u0161o a dit\u0161haba t\u0161e le a dit\u0161haba t\u0161e dingwe ka go aga mafelo a boithabi\u0161o a mant\u0161i, dinolofat\u0161i, mananeo, diprot\u0161eke t\u0161a bafsa ba rena mo dileteng t\u0161eo go se nago hlabologo mo profenseng yeo.\nMekgatlo ye mengwe ya leago go swana le dikgwebo le yona e swanet\u0161e go thu\u0161a ka thekgo ya ma\u0161eleng.\nBjale ka dit\u0161haba re swanet\u0161e go \u0161oma le Diforamo t\u0161a Maphodisa t\u0161a Set\u0161haba, le mekgatlo ya rena ya leago le makgotlataolo a rena a dikolo gomme re kgathe tema ye kgolo mo maphelong a bana ba rena le go kgonthi\u0161a polokego ya bona le go phela gabotse.\nBjale ka ge go bolelwa ka set\u0161o sa rena sa maAfrika \u201cngwana o godi\u0161wa ke set\u0161haba\u201d.\nA re \u0161omeng mmogo go \u0161irelet\u0161a moloko wa rena wo bohlokwa wa ka moso go ditlamorago t\u0161a bjala.\nA re \u0161omeng mmogo go kgonthi\u0161a gore bao ba beago t\u0161helete pele ga maphelo a bana ba rena ga ba dumelelwe go reki\u0161a bjala mo re dulago.\nA re beng gape mohlala wo mobotse wa ka moo re \u0161omi\u0161ago ka gona bjala.\nA re beng bahlokomedi e sego ba bana ba rena fela, eup\u0161a le ba bana ba baagi\u0161ane ba rena.", "edition": "2022-07-ed2", "language_code": "nso"}
{"title": "Monkeypox ka nageng ya Afrika Borwa\n", "author": "Vukuzenezele Unnamed\n", "text": "O re o amoget\u0161e pego go t\u0161wa go Ditirelo t\u0161a Laporotori ya Maphelo a Set\u0161haba (NHLS) gore ba kgonthi\u0161it\u0161e gore go na le Monkeypox ka Afrika Borwa ka diteko t\u0161a laporotori.\nBaerase e utollot\u0161we ka Gauteng le Kapa Bohlabela.\nMonkeypox gant\u0161i ke bolwet\u0161i bja go se be \u0161oro kudu bjoo bo bakago dintho goba di\u0161o mo mmeleng.\nGant\u0161i ga bo \u0161oro gomme mahu a gona e ka ba 1%.\nNakong ya go feta bolwet\u0161i bjo bo ile bja begwa ka dinageng t\u0161a Afrika t\u0161a go swana le Nigeria, Democratic Republic of the Congo, Central African Republic le Ghana mo mathomong a bo 2000.\nDipalo t\u0161a godimo t\u0161a go phulega gonabjale di go la Yuropa gomme UK ke yona e di etilego pele moo batho bao ba fetet\u0161wego e lego ba 700, gomme ba Spain bona ba ka godimo ga 500, ya latelwa ke Germany, Portu gal le France. Tona o bolela gore Institute ya Set\u0161haba ya Malwet\u0161i a go Fetela (NICD) e dira tlhahlo ya mo\u0161omong ya inthanete go ba\u0161omi ba maphelo gore ba kgone go lemoga bolwet\u0161i gore go kgonwe go dirwa diteko t\u0161a laporotori t\u0161eo di hlokegago.\n\u201cBolwet\u0161i bjo bo phatlalala fela ka go kgomana, ka gona o ka se bo hwet\u0161e ka go ba ka phapo\u0161ing ye tee le motho yo a fetet\u0161wego.\u201d Tona a realo.\nTona Phaahla o kgonthi\u0161edit\u0161e maAfrika Borwa gore Monkeypox ga se baerase ye mpsha yeo e sa tsebjego gomme boramahlale ba na le tsebo ka ga yona.\nModulasetulo wa Komiti ya Dikelet\u0161o ya Ditona (MAC) ka ga COVID-19 yoo gape e lego leloko la Taolo la NHLS, Profesa Koleka Mlisana, o re Monkeypox ke bolwet\u0161i bjoo bo tlwaelegilego ka dikarolong t\u0161a Gare le Leboa la Afrika bjoo bo tsebegago ka go se be \u0161oro.\nKa bolwet\u0161i bjoo bo tlwaelegilego go bolelwa ka bolwet\u0161i bjoo gant\u0161i bo hwet\u0161wago go batho bao ba it\u0161ego goba lefelong leo le it\u0161ego.\nO re bolwet\u0161i bja Monkeypox bo nyakile go swana le bja Sekobonyana.\n\u201cGo na le meento le dihlare go alafa Monkeypox. Bolwet\u0161i bjo bo t\u0161welela ka maswao a go swana le a mpshikela le a bolwet\u0161i bja Legionnaires. Selo se bohlokwa ke gore motho yo mongwe yo mongwe yo a nago le maswao go bonolo go mo phekola gomme sa bohlokwa kudu le go feta ke gore ga e fetelane fela fela, ga e swane le baerase ya malwet\u0161i a go hema, ka gore yona e fetela ka go kgo mana. E tla go fetela ge fela o kgomana thwii le motho yoo a fetet\u0161wego,\u201d a realo.\nBolwet\u0161i bja Legionnaires ke mohuta wo \u0161oro wa nyumonia.\nProfesa Mlisana o re go lati\u0161i\u0161a batho bao molwet\u0161i a kopanego le bona go bohlokwa mo tabeng ye gomme Kgoro ya Maphelo e tla t\u0161wela pele go dira seo.\nO kgonthi\u0161edit\u0161e maAfrika Borwa gore infrastrakt\u0161ha ya Laporotori e na le didiri\u0161wa ka moka t\u0161a maleba go kgont\u0161ha go lekola diphetelo t\u0161e dingwe le t\u0161e dingwe t\u0161e diswa t\u0161eo di ka t\u0161welelago.\n\u2013SAnews.gov.za", "edition": "2022-07-ed2", "language_code": "nso"}
{"title": "Re swanet\u0161e go dira se sengwe gonabjale re le mmogo go fedi\u0161a dikgaruru kgahlanong le basadi\n", "author": "vukuzenzele unnamed\n", "text": "Re sa lebane gape le lehla kore leo le sa kgahli\u0161ego la set\u0161haba sa rena.\nMo kgweding ye e fetilego, sehlopha sa banna le basadi seo se bego se gati\u0161a bidio ya mmino ka moepong wo o bego o sa hlwe o \u0161omi\u0161wa kgauswi le Krugersdorp se ile sa hlaselwa ke bahlasedi bao ba bego ba itlhamile bao ba ilego ba kata ka bont\u0161i basadi ba seswai.\nDitiro t\u0161e \u0161oro t\u0161e ke go tshela ditokelo t\u0161a basadi le basetsana gore ba dule le go \u0161oma ka tokologo le ka polokego.\nLe ge e le gore ba nyakana le bagononelwa ba ditiro t\u0161e, Tirelo ya Maphodisa ya Afrika Borwa le yona e swanet\u0161e go lebi\u0161a \u0161edi ya ka pela go dingongorego t\u0161a set\u0161haba sa ka West Village, fao tiragalo ye e diraget\u0161ego gona, seo se bolelago gore se hlaselwa ke digongwana t\u0161eo di itlhamilego fao lefelong leo.\nBao ba katago ga go na le fao re ba beilego gona set\u0161habeng sa rena. Re ipilet\u0161a go dit\u0161haba gore di \u0161omi\u0161ane le maphodisa go netefat\u0161a gore basenyi ba ba a golegwa le go seki\u0161wa.\nDit\u0161haba t\u0161a rena ga se t\u0161a swanela go dula le disenyi ka malapeng a bona.\nKa mehla go na le motho dit\u0161habeng t\u0161a rena yo a tsebago se sengwe ka seo se diraget\u0161ego, yo a kwelego se sengwe ka seo se diraget\u0161ego goba yo a tlogago a bone se sengwe ka seo se diraget\u0161ego.\nBothata ke gore ba bant\u0161i ba rena ba kgetha go homola ka gobane mosenyi e le mogwera wa bona, e le molekane goba mo\u0161omimmogo. Goba re no t\u0161hoga fela le go t\u0161hoga go ba bat\u0161wasehlabelo. Go bohlokwa go gopola gore dipego t\u0161a bosenyi ka moka t\u0161eo di hwet\u0161wago ke lekala la boikgokaganyo la Thibelo ya Bosenyi boitshupo bja batho bao ba bo begago bo ka se utollwe.\nKe ipilet\u0161a go yo mongwe le yo mongwe yo a nago le tshedimo\u0161o ka ga bosenyi bjo gore ba bo bege go maphodisa gore basenyi bao ba golegwe.\nKa lebaka la bogolo bja bothata bjo ka nageng ya rena, ga go sa kgonagala go efoga boikarabelo bja go bega bosenyi bja t\u0161a thoba lano.\nGo ya ka karolo ya molao wo mompsha wo o set\u0161ego o thomile go \u0161oma, kamoka le go ya ka tlamego ya rena ya maitshwaro, ka moka ga rena bjale re na le maika rabelo a semolao go bega bosenyi maphodiseng ge re tseba ka bona, ge re na le mabaka a go kwagala a go gononela gore bo gona goba ge re belaela gore molato wa t\u0161a thobalano o dirilwe kgahlanong le motho yo a sa kgonego go ikemela. Go se bege molato woo wa t\u0161a thobalano bjale e set\u0161e e le selo se se bonwago bjalo ka molato wa bosenyi.\nYe ke karolo ya molao o tee go ye meraro yeo ke e saennego pejana mo ngwa geng wo ye e maatlafat\u0161ago ntwa kgahlanong le di kgaruru t\u0161a bong ebile e fa thekgo le t\u0161hirelet\u0161o go bat\u0161wasehlabelo.\nGareng ga t\u0161e dingwe, melao ye e katolo\u0161a bogolo bja Ret\u0161istara ya Boset\u0161haba ya Basenyi ba t\u0161a Thobalano, ya maatlafat\u0161a tshepedi\u0161o ya go lekola se ka \u0161edi ge e le gore batho bao ba batlago mo\u0161omo ga ba na melato, le go tsebagat\u0161a melato ye mengwe ye meswa ya basenyi ba t\u0161a thobalano.\nDitshepedi\u0161o di gare go tsenya melao ye tiri\u0161ong.\nT\u0161ona di akaret\u0161a go hlahla baseki\u0161i le bomaseterata, go fa ditaelo t\u0161a mabapi le peila go bahlankedi ka moka ba SAPS, le go ngwala leswa matlakala a dipharomelato gore a akaret\u0161e melato ye meswa ye e hlamilwego.\nRe ikemi\u0161edit\u0161e gore metheo ye ka moka e tsenywe tiri\u0161ong gore bahlankedi ba rena ba phethagat\u0161o ya molao le dikgorotsheko di kgone go nyaki\u0161i\u0161a le go seki\u0161a ditiro t\u0161a dikgaruru t\u0161a bong gabotse.\nDikgaruru t\u0161a bong le polao ya basadi ke bothata bjo bo t\u0161wilego taolong set\u0161habeng bjo bo ikepet\u0161ego ka medu.\nGa se gwa lekana gore badirabosenyi ba golegwe, ba seki\u0161we, ba bonwe molato le go romelwa kgolegong.\nRe swanet\u0161e go \u0161oma mmogo go rarolla dilo t\u0161e di hlohlelet\u0161ago dkgaruru t\u0161a bong ka dit\u0161habeng t\u0161a rena, go akaret\u0161wa maitshwaro le ditiro t\u0161a kgatelelo ya basadi t\u0161eo di dirwago ke banna.\nGo fedi\u0161a dikgaruru t\u0161a bong go nyaka gore re \u0161omi\u0161aneng mmogo bjalo ka batho.\nSe se ra go t\u0161wet\u0161a pele maitshwaro a makaone mabapi le tekatekano ya bong ka dit\u0161habeng t\u0161a rena, mafelong a rena go rapela le ka malapeng a rena. Bjalo ka banna, re swanet\u0161e go laet\u0161a go se kgotlelele ga rena ga kgethollo ya t\u0161a bong, taolo ka banna le dikgaruru t\u0161a bong mabapi le ka fao re swarago balekane ba rena ka gona, ba\u0161omimmogo, bomma, bosesi le barwedi.\nRe ka be re le motho ka o tee, bjalo ka mekgatlo, di kgwebo goba bengme\u0161omo, re swanet\u0161e go kgatha tema karolong ya lesolo la naga ka tsela ye nngwe le ye nngwe yeo re ka kgonago ka yona, e ka ba ya go ithaopa go \u0161oma madulong a basadi ba go bogi\u0161wa ba tshabela ng go ona, e ka ba ka go thekga dihlopha t\u0161a badudi t\u0161e di \u0161omi\u0161anago le mapho disa goba e ka ba ka go tsenela masolo a dikolong t\u0161a rena a go bula badudi mahlo ka go ba tlhahlelela ka tshedimo\u0161o.\nKa ge dikgaruru t\u0161a bong e le bothata bja set\u0161haba, ke maikarabelo a set\u0161haba ka moka go di fedi\u0161a.\nRe thomile, eup\u0161a ka ge bosenyi bjo \u0161oro bjo bo dire gile ka Krugersdorp bo re gopot\u0161a, re swanet\u0161e go dira t\u0161e nt\u0161i gomme re swanet\u0161e go dira ka t\u0161hoganet\u0161o kudu le ka maikemi\u0161et\u0161o.", "edition": "2022-08-ed2", "language_code": "nso"}
{"title": "Dibaka t\u0161a go hwet\u0161a pasari go bafsa\n", "author": "Kgaogelo Letsebe \n", "text": "Malinga o hwedit\u0161e pa sari go t\u0161wa kgwebong ye kgolo ya ka Afrika Borwa ka 2018. O dirile dikgope lo t\u0161a pasari ka morago ga go pheta dithuto t\u0161a sekolo seo se phagamego ka Ho\u00ebrskool Piet Retief.\n\u201cGe ke gola, mathomong ke be ke nyaka go ba ngaka, eup\u0161a ka mora gonyana ke ile ka thoma go lekola dikgetho t\u0161e dingwe t\u0161a mo\u0161omo. Ke ile ka bala ka me\u0161omo ya bolaodi bja theko ya diphahlo le kabo ya ditirelo le ya bolaodi bja go sepedi\u0161a diphahlo gomme ka ona motsotso o ke ile ka ikwa ke rata kudu lekala le. Ke go pola ke be ke dula fase ke bogela dilori di tsena le go t\u0161wa toropong ya ge\u0161o ke nyaka go tseba gore ke mang yo a netefat\u0161ago gore boleng le bont\u0161i bja dithoto bo nepaget\u0161e le gore di fihla lefelong la t\u0161ona la maleba. Ke fao ke ilego ka hwet\u0161a lerato la ka gona mabapi le lekala le,\u201d gwa bolela Malinga.\nMalinga o hwedit\u0161e kgrata ya BCom Onase Dithutong t\u0161a Bolaodi bja go Sepet\u0161a Diphahlo ka Yunibesithing ya Joha nnesburg gomme a thoma mo\u0161omo wa gagwe ka Shoprite bjalo ka mo\u0161omi yo a hlahlwago ka t\u0161a bolaodi bja lefelo la go sepet\u0161a diphahlo ka Hlakola 2021. Mo nakong ye e sa t\u0161wago go feta o ile a hlatlo\u0161et\u0161wa go ba mosekaseki wa theko ya diphahlo t\u0161a lebenkele.  Go ba karolo ya Kha mphani ya Shoprite go okedit\u0161e tsebo ya Malinga ka intasteri ya dikgwebo t\u0161a go reki\u0161a.\n\u201cGo nthutile t\u0161e nt\u0161i le go feta ka ga bolaodi bja go sepet\u0161a diphahlo ebile go nthu\u0161it\u0161e gore ke kgone go t\u0161wela pele go kgoboket\u0161a mabokgoni  a ka le go gola mo mo\u0161omong wa ka,\u201d a realo.\nKa fao o ka dirago dikgopeloDikgopelo t\u0161a lenaneo le la pasari la Khamphani ya Shoprite leo le akaret\u0161ago bohle le bulet\u0161we dikgo pelo t\u0161a ngwaga wa dithuto wa 2023. Pasari ye e e thoma ka R45 000 go fihla ka R70 000 ka ngwa ga, go lebelet\u0161we lefapha la dithuto le sehlongwa sa dithuto seo moithuti a tlogo ithuta go sona. Le akaret\u0161a dit\u0161helete t\u0161a dithuto, dipuku, diputselet\u0161o t\u0161a madulo a ka khamphaseng le ditumelelano t\u0161a go bu\u0161a t\u0161helete yeo ka go \u0161omela khamphani ye.\nDinyakwa t\u0161e bohlokwa t\u0161a go dumelelwa ka pasari di akaret\u0161a go ba modudi wa Afrika Borwa, go ba o phethile dithuto t\u0161a marematlou/kreiti ya 12 gomme o se be le me ngwaga ya go feta ye 27.\nDipasari di a hwet\u0161agala ka mafapheng ao a la telago a dithuto gomme bakgopedi ba swanet\u0161e go ba ka ngwageng wo o beilwego wa dithuto ka nakong ye ba dirago dikgopelo:\n\u2022 Boithuteladihlare  (ngwaga wa mathomo, wa bobedi, wa boraro le wa bone)\u2022 Bolaodi bja dikgwebo t\u0161a theki\u0161o (ngwaga wa mathomo, wa bobedi le wa boraro)\u2022 Bolekodi bja dit\u0161helete (ngwaga wa bobedi, wa boraro le wa bone)\n\n\u2022 Bokgwebi bja inthane teng: tlhamo ya Mana neo a Dikhomphiutha a go Reki\u0161a ka Inthanete (ngwaga wa bobedi le wa boraro)\u2022 Dithutamahlale t\u0161a dijo (ngwaga wa bobedi, wa boraro le wa bone)\u2022 \n\nTheknolot\u0161i ya t\u0161a tshedimo\u0161o (ngwaga wa bobedi le wa boraro)\u2022 Dithuto t\u0161a bolaodi bja go sepedi\u0161a diphahlo le t\u0161a bolaodi bja theko ya diphahlo le kabo ya ditirelo (ngwaga wa boraro le wa bone).  ", "edition": "2022-08-ed2", "language_code": "nso"}
{"title": "Boloka t\u0161helete: Reka diphahlo t\u0161a go se lefi\u0161we met\u0161helo\n", "author": "Allison Cooper\n", "text": "Boloka t\u0161helete ka diphahlo t\u0161a go se lefi\u0161we met\u0161heloDiphahlo t\u0161a go se lefi\u0161we met\u0161helo di tsebagadit\u0161we ke mmu\u0161o ka 1992 go thu\u0161a malapa a letseno la fase. Ga e sale di tsebagat\u0161wa la mathomothomo, dipha hlo t\u0161e dingwe t\u0161e nt\u0161i di tsent\u0161hit\u0161we lenaneong le.Goya ka Ditirelo t\u0161a Met\u0161helo ya Afrika Borwa (SARS), dijo t\u0161a go se lefi\u0161we met\u0161helo di lokelwa lekgetho la 0% \u2013 se se \u0161upa gore bareki ga ba lefi\u0161we 15% diphahlo ng t\u0161e ka gobane ga ba di lefelle VAT. Diphahlo t\u0161e di akaret\u0161a t\u0161e:\n\u2022 Borotho bjo botsotho\u2022 Dithoro t\u0161a mafela le miliraese\u2022 Folouru ya borotho bjo botsotho (ntle le moroko wo o \u0161it\u0161wego)\u2022 Setampa\u2022 Mae\u2022 Merogo ye fore\u0161e le dienywa\u2022 Dinawa t\u0161e omi\u0161it\u0161wego\u2022 Digwere\u2022 Bupi\u2022 Raese\u2022 Hlapi ya Pilchard ka kotikoting goba ka thitswaneng\u2022 Makhura a go apea merogo (ntle le mohlware)\u2022 Maswi, maswi ao a bet\u0161ego, maswi a lerole le metswako ya dit\u0161welet\u0161wa t\u0161a maswi a lerole\u2022 Digwere t\u0161e tala t\u0161a go jewa le dinyeu, go swana le dierekisi, dinawa le ditloo bjalo bjaloMengatana ya lehlapo (ya sesadi) le yona ga e lefi\u0161we met\u0161helo, go swana le mengatana ya pelego le mengatana ya sesadi ya go t\u0161itlelwa ka borokgwaneng bja ka gare. Bat\u0161ofadi le bona ba swanet\u0161e go bot\u0161i\u0161a mabe nkeleng a mo ba dulago gore ge ba reka diphahlo t\u0161eo di sa lefi\u0161wego met\u0161helo ke ka mat\u0161at\u0161i afe a beke mo diphahlo t\u0161e ba di rekago ka diphokolet\u0161o.", "edition": "2022-09-ed1", "language_code": "nso"}
{"title": "A re thekgeng maphodisa gore Afrika Borwa e bolokege\n", "author": "vukuzenzele unnamed\n", "text": "  Tiragalo ye hlagilego maloba nyana mo ya go hulwa le go katwa ga basetsana ba seswai ke sehlopha sa banna gola Krugersdorp e hlot\u0161e pefelo set\u0161habeng ka moka le go hlohlelet\u0161a magato a go ba le mo\u0161ito kgahlanong le dihlophana t\u0161a meepo ye sego molaong t\u0161a go ihlama ka dibet\u0161a t\u0161eo di \u0161omang lefelong le.Ditebogo di lebi\u0161wa go ba Ditirelo t\u0161a Maphodisa a Afrika Borwa ka magato a bona a mo\u0161ito mo dibekeng t\u0161e tharo t\u0161a go feta go phenkgi\u0161ana le ditiragalo t\u0161a go kata ka sehlopha le bosenyi mo lefelong le. Le ge go le bjalo, set\u0161haba se tloga se laedit\u0161e gore e se be fela bosenyi bja maemo a godimo bjo mafelelong bo t\u0161eelwago magato kgahlanong le go gataka molao.Nnete ke gore go nale ditlhotlo t\u0161e hlobaet\u0161ago kudu t\u0161eo dilebaganego le sephodisa sa Afrika Borwa eup\u0161a re \u0161oma ka thata go di fenya.Go swana le dikgoro t\u0161a mmu\u0161o ka moka, Ditirelo t\u0161a Maphodisa a Afrika Borwa le t\u0161ona di angwa gampe ke ditlamorago t\u0161a seemo sa go se le\u0161e di wela sa matlotlo a naga ye, mengwaga ye mmalwa ya go hlaelela ga ba\u0161omi le go gogwa ga mmu\u0161o ka nko. Se sengwe gape, maphodisa le bona ba \u0161oma maemong a \u0161oro fao nako t\u0161e dingwe ba gapelet\u0161ago ke seemo go nkgi\u0161et\u0161ana mahwafa le dikgaruru, dikgobalo goba ona mahu.Ge re sena lebotho la maphodisa la go tia, la bokgoni le la go tseba mo\u0161omo, bosenyi ka mo Afrika Borwa bo ka se tsoge bo fedile. Tlhaelelo ya ba\u0161omi ka gare ga SAPS ke ye nngwe ya hlobaboroko yeo sale ya hlagi\u0161wa pegong ya Sehlopha sa Ditsebi sa go \u0161et\u0161ana le Megwanto ya Mosegamanye 2021, yeo gabjale e t\u0161eelwago magato go tla ka tharollo.Morago ga gore seemo seo se tielet\u0161ego se boet\u0161we sekeng go boetapele bja SAPS, \u0161edi ya rena gonabjale ke go \u0161oga\u0161ogana le tlhaelelo ya maphodisa yeo e dirilego gore mabotho a rena a phethagat\u0161o ya molao a ikhwet\u0161e a se a itoki\u0161et\u0161a go mekamekana le ditiragalo t\u0161a kgwedi ya Mosegamanye ngwageng wa go feta.Tlhaelelo ya ba\u0161omi le go hloka tlhahlo ya maleba di bile le ditlamorago t\u0161e mpe tlhapet\u0161ong ya set\u0161haba le ka Lekaleng la Maphodisa la go \u0161oga\u0161ogana le Megwanto.Mmu\u0161o o lokolot\u0161e t\u0161helete ya go goket\u0161a baithutelabophodisa ba baswa ba 12 000, ebile sehlopha sa mathomo se gare se fiwa tlhahlo ya motheo. Diyuniti t\u0161a SAPS t\u0161a Megwanto ya Set\u0161haba di tla amogela maloko a tlalelet\u0161o a 4 000 ngwaga wo, ebile dipeakanyo di gare di a dirwa go hlahla maloko a mangwe ka tsela ye maleba.Ka go ithuta go t\u0161wa ditiragalong t\u0161a Mosegamanye ngwaga wa go feta, re \u0161oma ka thata go kaonafat\u0161a t\u0161homi\u0161anommogo magareng ga mabotho a phethagat\u0161o ya molao le inta steri ya t\u0161hirelet\u0161ego ya praebete phenkgi\u0161anong ya rena kgahlanong le bosenyi.Re swanet\u0161e go \u0161oma bjalo ka monwana le lenala le bakgathatema ka moka, go akaret\u0161wa dikgwebo, gore methopo ka moka le bohlodi bja bosenyi di abelwe ka go lekalekana go kaonafat\u0161a bobedi polokego ya set\u0161haba le go \u0161oga\u0161ogana le bosenyi bjo bo \u0161walalant\u0161hago ditiragalo t\u0161a ikonomi.Mohlala wa se ke t\u0161homi\u0161anommogo magareng ga Ditimela t\u0161a Merwalo t\u0161a Transnet le SAPS go lwant\u0161hana le bohodu bja mananeokgoparara le go senywa ga megala ya mohlagase ka boomo. Mohlala wo mongwe wa t\u0161homi\u0161anommogo ke magareng ga baletakgoro ba moepo, baletakgoro ba praebete le SAPS go lwant\u0161ha bohodu bja dimetale t\u0161a majabajaba.Ka baka la maitekelo a a mohlakanelwa, re bona mo\u0161omo o gatela pele diprofenseng t\u0161a go swana le Mpumalanga le Limpopo t\u0161eo e bego e le hlobaboroko ye kgolo ka seemo sa t\u0161ona sa go se laolege ka baka la ge dimetale t\u0161eo di utswit\u0161wego di ile t\u0161a i\u0161wa mebarakeng ya me\u0161ika\u0161ika ka dinageng t\u0161a mo\u0161ola.Ka diyuniti t\u0161a yona t\u0161a boset\u0161haba t\u0161a go lwant\u0161ha bosenyi, SAPS e be e gatela pele go lwant\u0161ha dihlopha t\u0161a bosenyi t\u0161a go ipopa, go akaret\u0161wa le dihlopha t\u0161a go gweba ka diokobat\u0161i, dihlopha t\u0161a bosenyi ka kakaret\u0161o le meepo ye sego molaong.SAPS e gare e hloma sehlophat\u0161homo go \u0161oga\u0161ogana le meepo ye sego molaong, go bapa le dihlophat\u0161homo t\u0161e dingwe t\u0161a go swaragana le go t\u0161ewa ga t\u0161helete ka kgang mafelong a kago, bohodu bja koporo le dikheibole, le go  utswiwa le tshenyo ka boomo ya mananeokgoparara a ikonomi.Ntle le diphenyo t\u0161a tlhapet\u0161o ya go ba le mohola ya sephodisa go \u0161oga\u0161ogana le bosenyi bja ikonomi, mo\u0161omo wo boimaima wa SAPS wa go swaragana le boseyi ka kakaret\u0161o o fela o hlaet\u0161wa mahlo.Mo ngwageng wa go feta wa dit\u0161helete, go fa mohlala, Lekala la Dinyaki\u0161i\u0161o t\u0161a Bosenyi la SAPS le file dikahlolelo t\u0161a bophelo ka moka t\u0161e 206 kgahlanong le babonwamolato ba 209, t\u0161e 154 t\u0161a t\u0161ona e be e le t\u0161a polao le go kata. Diyuniti t\u0161a SAPS t\u0161a Dikgaruru t\u0161a ka Malapeng, T\u0161hirelet\u0161o ya Bana le Melato ya t\u0161a Thobalano di file dikahlolelo t\u0161a bophelo ka moka t\u0161e 356 kgahlanong le babonwamolato ba 266. Ka diphuruphut\u0161o t\u0161a go lota mehlala ya babelaelwa, go golegilwe batho ba go feta 13 000.Ka baka la maemo a godimodimo a bosenyi set\u0161habeng sa gaborena, nnete ke gore go sana le t\u0161e nt\u0161i t\u0161e swanet\u0161ego go dirwa. Le ge go le bjalo, dipalopalo t\u0161e di laet\u0161a gore badirabosenyi ba bant\u0161i ba gare ba golegwa le go seki\u0161wa go fihla mafelelong. Ba ka se dumelelwe go phonyokga letsogo la molao.Lebotho la Sephodisa sa Afrika Borwa la Nyaki\u0161i\u0161o ya Melato ya Maemo a Godimo, la go tsebega ka di-Hawks, le fihlelet\u0161e dinepo t\u0161a lona ka moka ngwageng wo fetilego wa dit\u0161helete, gomme dipoelo t\u0161a gona ebile go golega le go phara batho ka melato, go amogwa ga thoto, ditaelo t\u0161a kgorotsheko t\u0161a kilet\u0161o le t\u0161a kamogo le ditaelo t\u0161a kgoro tsheko ka kamogo ya thoto ya boleng bja dimilione t\u0161a diranta. Godimo ga bao ba golegilego le go pharwa melato ke di-Hawks go akaret\u0161wa ba meepo ye sego molaong, tshenyo ya diphaephe t\u0161a dibe\u0161wa, go swara poo dikoloi t\u0161a go tsamai\u0161a t\u0161helete le go bolaya maphodisa.Lekala la di-Hawks le thomile mo\u0161omo le Lebotho la NPA la Dinyaki\u0161i\u0161o melatong ye t\u0161wago khomi\u0161eneng ya dinyaki\u0161i\u0161o t\u0161a go gogwa ga mmu\u0161o ka nko.SAPS e thekga twant\u0161ho ya dikgaruru t\u0161a go ikala ka bong, diti\u0161ing t\u0161e dingwe le t\u0161e dingwe t\u0161a maphodisa e hloma diphapho\u0161i t\u0161eo di thekgago bat\u0161wasehlabelo go lokologa gape e phethagat\u0161a le dithendara t\u0161a go reka didiri\u0161wa t\u0161a go batamela seripa sa milione t\u0161a go kgoboket\u0161a bohlatse t\u0161eo di swanet\u0161ego go abelwa diti\u0161i t\u0161a maphodisa. Maphodisa ba ka se atlege ka ntle le t\u0161homi\u0161ano ya set\u0161haba. Ka lona lebaka le, re beile \u0161edi ya rena godimo ga go oket\u0161a palo ya Dihlopha t\u0161a Badudi t\u0161e di \u0160omi\u0161anago le Maphodisa (CPF) go kaonafat\u0161a bobedi dikamano t\u0161a maphodisa le t\u0161a set\u0161haba.Ditheto di lebi\u0161wa go batho set\u0161habeng bao ba t\u0161eago maikarabelo a go dira gore mafelo a bona a bolokege ka go hlapet\u0161a mebila, go dira masolo a temo\u0161o ya bosenyi le t\u0161e dingwe t\u0161a ditiragalo.Ka go \u0161omi\u0161a pego ya Sehlo pha sa Ditsebi bjalo ka motheo wa go hlama ka leswa kgoro ye, re gare re beakanya ka leswa le go fetola merero ya didiri\u0161wa, go kaonafat\u0161a mabokgoni le go maatlafat\u0161a mabokgoni a phethagat\u0161o ya molao mafa pheng ka moka.Go ba lephodisa, o kaba o le monna goba o le mosadi, e tloga e le m\u0161omo wo boima kudu, wa go \u0161oma ka fase ga kgatelelo le wo \u0161oro ka mo nageng, ebile gant\u0161i ke mo\u0161omo wo batho ba se nago tebogo ya bjona. Le ge e le gore poulelo ya batho set\u0161habeng ka bosenyi e ya kwe\u0161i\u0161agala, ke madimabe gore poulelo ye ya bona e dira gore maphodisa a bonwe bjalo ka batho ba babe, mola ba t\u0161welapele go re hlankela le go re \u0161irelet\u0161a.Ka baka la ge mmu\u0161o o \u0161oma ka thata go nea maphodisa didiri\u0161wa t\u0161e maleba, tlhahlo le ditekanyet\u0161okabo t\u0161a go phethagat\u0161a me\u0161omo ya bona, ke dira boipilet\u0161o go MaAfrika Borwa ka moka go tsenela maitekelo a go dira gore mebila ya rena le set\u0161haba sa rena e se be le bosenyi.A re thabeleng mo\u0161omo wo boima wo dirwago ke maphodisa a rena le go ba fa thekgo ka botlalo go dira gore Afrika Borwa e be naga ya go bolokega.", "edition": "2022-09-ed1", "language_code": "nso"}
{"title": "Dijo t\u0161a go hlohlelet\u0161wa ke isiZulu di dirile gore resturente ya Motsekapa e tume\n", "author": "Owen Mngadi \n", "text": "tlwaedi go ba t\u0161a maemo a godimodimo. Motsekapa o nale batho ba dit\u0161o t\u0161a go fapafapana, ntle le baeti ba bodit\u0161habat\u0161haba; ka moka ba tla ithuta ka dijo t\u0161a isiZulu,\u2019\u2019 a realo.\nDiresturente t\u0161e 50 t\u0161e kaonekaone lefasengE be e le mokgwa wa Molefe wa go tumi\u0161a dijo t\u0161a set\u0161o ka sebjalebjale wo o mo dirilego gore a ikhwelet\u0161e sekgoba lenaneong la 50 Next, leo ngwaga ka ngwaga le ketekago batho ba 50 ba mengwaga ya ka fase ga ye 35 bao ba feto\u0161ago seemo sa legoro la dijo lefaseng ka bophara. Phadi\u0161ano ye e kgont\u0161ha baapei ba bohlale kudu go laet\u0161a lefase mabokgoni a bona a go apea.Molefe o ile moletlong wo wa difoka ka Phupu gola Bilbao, Spain, ebile o bolela gore e be e le let\u0161at\u0161i la tlhohlelet\u0161o la go boledi\u0161ana le baapei ba bangwe.\u201cKe bile le mahlatse a go kgona go kopant\u0161ha batho go t\u0161wa nageng ka bophara le ba mengwaga ka moka go tla go ipshina ka dijo t\u0161a rena. Batho ba nale go nyenya dibere (go ja ditho t\u0161a ka teng t\u0161a diphoofolo) gomme ke nyaka go ba bont\u0161ha gore ge ba ka di apea gabotse, di tla ba monate go swana le seripa sefe goba sefe sa nama. Ke rata gape le go hlohlelet\u0161a matena a ditho ka moka t\u0161a phoofolo, go eti\u0161a pele mokgwa wo wa go ja ka tsela ye maleba,\u2019\u2019 a realo Molefe.Emazulwini mathomong a ona ngwaga wo e ithopet\u0161e gape sefoka sa go ba Resturente ya Ngwaga Ka Moka ya go \u0160oma Botse go Feta t\u0161e Dingwe ka moka kua Difokeng t\u0161a Bone t\u0161a Resturente ya Luxe t\u0161a go swarwa Ngwaga ka Ngwaga.\nLeano la Kagoleswa ya Ikonomi le go Boet\u0161wa Sekeng ga yona Emazulwini e thwet\u0161e batho ba bane ebile Molefe o nale dithulaganyo t\u0161a go godi\u0161a kgwebo ya gagwe. O bolela gore bohwa bjo bo humilego bja Afrika Borwa ke bjona bjo bo gokagoket\u0161ago baeti.Bjalo ka karolo ya Kago-leswa ya Ikonomi le go Bu\u0161et\u0161wa Sekeng ga yona, mmu\u0161o o hlaot\u0161e lefapha la boeti bjalo ka le lengwe le bohlokwahlokwa ebile e le le legologolo la go hlohlelet\u0161a go boet\u0161wa sekeng ga ikonomi. Kgoro ya Boeti, lefapha la praebete le bakgathatema ba bangwe ba ipopile ngatana ye tee go hlama Leano la go Boet\u0161wa Sekeng ga Lefapha la Boeti, leo le tla thu\u0161ago go bopa ditiri\u0161anommogo t\u0161e loget\u0161wego maano magareng ga mmu\u0161o le intasteri go netefat\u0161a maitemogelo ao a kaonafet\u0161ego a baeti. Se se tla dirwa ka go tsebagat\u0161a dikgopelo t\u0161a e-visa, go hlohlelet\u0161a polokego ya baeti le go dira gore go be bonolo gore badiri\u0161i ba humane dilaesense.", "edition": "2022-09-ed1", "language_code": "nso"}
{"title": "Mokgwa o moswa wa go lwant\u0161ha bomenet\u0161a o hwet\u0161a dipoelo\n", "author": "vukuzenzele unnamed\n", "text": "Ka Polelong ya ka ya mathomo ka ga Seemo sa Naga, ka 2018, ke ile ka ikgafa go feto\u0161a ntwa kgahlanong le bomenet\u0161a ka dihlongweng t\u0161a mmu\u0161o le go lwant\u0161ha bomenet\u0161a le go kwanela ditheko ka lekaIeng la phraebete ka tsepelelo le maikemi\u0161et\u0161o ao a swanago.\nGo tloga ka yona nako yeo, re be re \u0161oma ka maatla go maatlafat\u0161a le go thekga ditheo t\u0161a rena t\u0161a phethagat\u0161o ya molao le t\u0161e dingwe t\u0161e di amegago.\nRe ile ra hloma Lekala la Dinyaki\u0161i\u0161o ka Bolaoding bja Boseki\u0161i bja Boset\u0161haba gore bo \u0161ome ka bomenet\u0161a bjo bogolo le Kgorotsheko ye e Kgethegilego go kgont\u0161ha gore go be bonolo gore Lekala la Dinyaki\u0161i\u0161o leo le Ikgethilego (SIU) le hwet\u0161e dit\u0161helete t\u0161e di utswit\u0161wego.\nRe fane gape ka thekgo le methopo go dihlongwa t\u0161e dingwe t\u0161a go lwant\u0161ha bosenyi t\u0161e bohlokwa t\u0161a go swana le Lekala la go Hula Dithoto, Lekala la Melato ya Kgwebo ye e Kgethegilego le Bolaodi bja Dinyaki\u0161i\u0161o t\u0161a Bosenyi bjo bo Beilwego Pele, bjo bo tsebjago bjalo ka the Hawks.\nMatsapa a a t\u0161welet\u0161a dipoelo.\nKa go diri\u0161ana le dihlongwa t\u0161e bohlokwa ka lenaneong la toka go bosenyi, Lekala la Dinyaki\u0161i\u0161o le ngwadi\u0161it\u0161e melato ya bomenet\u0161a ya go feta ye 20 ka ngwageng wa dit\u0161helete wo o fetilego gomme batho bao ba bego ba gononelwa ba 65 ba pharilwe ka melato. Bona ba akaret\u0161a melato ya go amana le go \u2018goga mmu\u0161o ka nko\u2019 le melato ye mengwe ya bomenet\u0161a bjo bo \u0161ii\u0161ago.\nKa ngwageng wa dit\u0161helete wo o fetilego, Lekala la go Hula Dithoto le hwedit\u0161e ditaelo t\u0161a go emi\u0161a tshepedi\u0161o ya di\u0161helete t\u0161a boleng bja R5.4 pilione t\u0161eo di amanago le melato ya bomenet\u0161a, fao e lego gore R70 milione e lefilwe ka go Sekhwama sa Khwet\u0161o ya Dithoto t\u0161a Bosenyi.\nMo mengwageng ye seswai ye e fetilego, SIU e hwedit\u0161e dit\u0161helete le dithoto t\u0161a boleng bja R2.6 pilione gomme ya beela thoko di konteraka t\u0161a boleng bja  R18 pilione. Palomoka ya melato ye 119 ya go bit\u0161a t\u0161helete ye e fetago  R13 pilione e ngwadi\u0161it\u0161we ke SIU ka Kgorotshgekong ye e Kgethegilego.\nDitiro t\u0161a bomenet\u0161a ke bosenyi bjo bo hlakahlaka nego go ka di seki\u0161a.\nBatho bao ba dirago ditiro t\u0161e ba tloga ba t\u0161ea matsapa a magolo kudu go khupet\u0161a mehlala ya bona. Ba hloma dikhamphani t\u0161a dipuku t\u0161a dit\u0161helete go fihla dikgwebi\u0161ano t\u0161a bona t\u0161e di sego molaong, gomme ka pela ba feti\u0161et\u0161a dit\u0161helete magareng ga diakhaonte t\u0161e nt\u0161i, ba fa tshedimo\u0161o ya maaka ka ga letseno go ba taolo ya met\u0161helo ka nageng, gomme, ge e le gore ke ba\u0161omi ba mmu\u0161o, ba \u0161omi\u0161a bagwera le ba leloko go dira dikgopelo t\u0161a dithentara go pipa go kgatha tema ga bona.\nSe se ra gore mokgwa wo ba taolo ba tla o \u0161omi\u0161ago go thulana le bosenyi bjo le wona o swanet\u0161e go hlaka hlakana kudu go swana le bona bosenyi bjoo.\nKa 2020, re ile ra hloma Lefelo la Kopanyome\u0161omo la Makala a mant\u0161i bjalo ka lefelo la go tlala batho la phethagat\u0161o ya mo\u0161omo go rarolla melato ya bosenyi ye e beilwego pele, go akaret\u0161wa le bomenet\u0161a.\nLefelo le le kopanya mmogo bokgoni bja dinyaki\u0161i\u0161o bja makala a mmu\u0161o a thibelo ya bosenyi le t\u0161hirelet\u0161o le bja Lefelo la Bohlodi bja Dit\u0161helete, leo le hlomago bohlodi bja ditheo t\u0161a phethagat\u0161o ya mo\u0161omo go bo \u0161omi\u0161a ka dinyaki\u0161i\u0161ong t\u0161a bona.\nMengwaga ye mebedi go tloga mola Lefelo la Kopanyome\u0161omo le hlo ngwago, mokgwa wa lona wa makala a mant\u0161i a \u2018go latelela t\u0161helete\u2019 o t\u0161weledit\u0161e dipoelo t\u0161e kgolo.\nMo ngwageng wo o fetilego, mo\u0161omo wa Lefelo la Kopanyome\u0161omo o thekgile dinyaki\u0161i\u0161o t\u0161a tsogolekobong le bomenet\u0161a t\u0161e 276. T\u0161helete ye e ka bago R659 milione e bu\u0161edit\u0161we Mmu\u0161ong ka go lota le go hwet\u0161a dipoelo t\u0161a go hwet\u0161wa ka bosenyi.\nTshepedi\u0161o ya t\u0161helete ye e ka bago R613 milione yeo e hwedit\u0161wego ka ditiro t\u0161e go belaelwago gore ke t\u0161a bosenyi e ile ya emi\u0161wa.\nLefelo la Kopanyome\u0161omo mathomong le ile la hlongwa ka maikgafo a go nyaki\u0161i\u0161a bomenet\u0161a bja mabapi le dithendara t\u0161e di amanago le COVID .\nMo\u0161omo wa lona bjale o katolo\u0161it\u0161we go akaret\u0161wa go hlatswa t\u0161helete, bora dia, t\u0161homi\u0161obo\u0161aedi ya dit\u0161helete, go thekga bogo gelathoko ka dit\u0161helete le melato ye mengwe ye e \u0161ii\u0161ago ya dit\u0161helete.\nMo nakong ye e sa t\u0161wago go feta The Hawks e adile kgatelopele yeo e dirilwe go ke Sehlophat\u0161homo sa Twant\u0161ho ya Bomenet\u0161a, yeo Lekala la Kopanyomo\u0161omo le bopago karolo ya yona.\nMagareng ga ngwaga wa dit\u0161helete wa 2019 le wa 2022, bagononelwa ba 554 ba ile ba golegwa gore ba dirile bomenet\u0161a, gomme go bona ba 142 ba ile ba bonwa molato.\nSetlabelo se sengwe se bohlokwa sa bohlodi bja di\u0161helete ke tekodi\u0161i\u0161o ya mekgwa ya bophelo yeo e dirwago ke Tirelo ya Met\u0161helo ya Afrika Borwa (SARS). Ngwageng wo o fetilego, SARS e phethile ditekodi\u0161i\u0161o t\u0161a mekgwa ya bophelo t\u0161e 25 t\u0161a boleng bja R450 milione ka nakong ya go rarolla go se amane magareng ga letseno leo le begilwego le mokgwa wa bophelo wa motho.\nGo molaleng gore magato ao re a t\u0161erego bjalo ka pu\u0161o ye a go bu\u0161et\u0161a sekeng bokgoni, botsebi le seriti sa dihlongwa t\u0161eo di kgathago tema ka ntweng kgahlanong le bomenet\u0161a a na le seabe seo se bonagalago.\nMo\u0161omo wo o kopa nt\u0161wego wa ditheo t\u0161a phethagat\u0161o ya molao ka moka o betha basenyi fao ba kwago bohloko kudu gona: ka dipotleng t\u0161a bona.\nDit\u0161helete t\u0161a set\u0161haba t\u0161eo di utswit\u0161wego le go timet\u0161wa di a utollwa gomme bao ba rwelego maikarabelo a ditiro t\u0161e ba seki\u0161wa ke dikgorotsheko t\u0161a rena.\nGo t\u0161wela pele go maatlafat\u0161a matsapa a rena a go feto\u0161a ntwa kgahlanong le bomenet\u0161a, ke tsebagat\u0161a go thwalwa ga batho go ya ka Lekgotleng la Kelet\u0161o Kgahlanong le Bomenet\u0161a la Boset\u0161haba.\nLekgotla le le tla kopanya mmogo bat\u0161eakarolo go ralala le set\u0161haba go hloko mela phethagat\u0161o ya leano la mmu\u0161o la twant\u0161ho ya bomenet\u0161a. Setheo se seswa se se tla elet\u0161a mmu\u0161o mabapi le magato a thibelo, bokgoni bja dihlongwa le methopo ye e hlokagalago go thibela go ipu\u0161elet\u0161a gape ga ditiro t\u0161a go goga mmu\u0161o ka nko le go fedi\u0161a boradia le bomenet\u0161a ka Afrika Borwa.\nMaikemi\u0161et\u0161o a rena mafelelong ke go aga dihlongwa t\u0161e maatla le t\u0161e di tiilego t\u0161eo di ka kgonago go fedi\u0161a bomenet\u0161a le go kgotlelela maitekelo afe goba afe a ka moso a mabapi le go goga mmu\u0161o ya nko.\nGe re t\u0161wela pele go aga go dikatlego t\u0161e, re na le boitshepo bja gore le ge se se ka t\u0161ea nako, batho bao ba utswit\u0161ego le go hula methopo ye e bego e beet\u0161we batho ba tla lebana le ditla morago t\u0161a ditiro t\u0161a bona.", "edition": "2022-09-ed2", "language_code": "nso"}
{"title": "Lebelela maswao a kankere ya bana nako e sa le gona\n", "author": "More Matshediso\n", "text": "Mokgokaganyi wa Dipoledi\u0161ano wa Setheo sa Kankere ya Bana sa Afrika Borwa (CHOC) Taryn See gers o bolela gore ge o tseba maswao ao a tlwaelegilego a kankere go bana, o ka thu\u0161a go pholo\u0161a bophelo.\n\u201cDika le maswao go ka ba boima go a bona ka lebaka la ge bana e le setlwaedi go ba le dikutwana, go ruruga, go gola ka lebelo le go t\u0161eega maikutlo kgafet\u0161akgafet\u0161a. Le ge go le bjale, go utolla bolwet\u0161i bjo ka pela go bohlokwa,\u201d a realo.\nGo ya ka Mokgatlo wa Kankere wa Afrika Borwa (CANSA), magareng ga bana ba 800 go fihla go ba 1 000 ba ka Afrika Borwa ba phekolwa gore ba na le kankere ngwaga o mongwe le o mongwe.\nLe ge go le bjale, mokgatlo wo o akanya gore seripa gare sa bana bao ba nago le kankere ka Afrika Borwa ga ba ke ba phekolwa gore ba na le yona.\nGo thu\u0161a go netefat\u0161a gore kankere e utollwa ka pela ka fao go kgonagalago, CHOC e sepet\u0161a mananeo a temo\u0161o dit\u0161habeng, e bot\u0161a batswa di le bana ka ga maswao a ka pela a temo\u0161o ya kanke re ao ba swanet\u0161ego go a hlokomela.\nSetheo se se thekga bana le bafsa ba mahlalagading ba ba nago le kankere goba malwet\u0161i a go ba kotsi a madi gammogo le ba malapa a bona.\n\u201cRe ikemi\u0161edit\u0161e go kaonafat\u0161a bokgoni bja go utolla kankere ka pela le go nolofat\u0161a kalafo ye e \u0161omago gabotse. Ka nako efe goba efe, CHOC e ka kgona go hlokomela bana le bafsa ba mahlalagading ba go feta ba 1 500, mola ka go le lengwe e fana ka thekgo ya t\u0161a leago go malapa a go feta a 1 500,\u201d gwa bolela Seegers.\nMo ngwageng wa dit\u0161helete wo o fetilego, Seegers o bolela gore CHOC e kgonne go direla bana ba  1 724, bafsa ba mahlalaga ding ba 553 le batho ba bagolo ba 2 232 ka go diri\u0161a mananeo a yona a motheo.\n\u201cDitirelo t\u0161a rena di akaret\u0161a thekgo ya maikutlo ge ba le gare ba phela le kankere, khomot\u0161o, tlho komelo ya bao ba bakwago le badimo le thekgo ka t\u0161a poloko go bao ba hlokofalet\u0161wego,\u201d gwa bolela Seegers.\nMaswao a kanke re ya bana ao a reet\u0161wego ka St Siluan\u2022 S \u2013 Nyaka thu\u0161o ya t\u0161a kalafo e sa le ka pela mabapi le maswao ao a sa iphodi\u0161ego.\n\u2022 I \u2013 Dipatso t\u0161e t\u0161hweu ka leihlong, go thoma go leana mahlo, go foufala mo go hlagelelago go na mo goba thaka ya leihlo ye e rurugago.\n\u2022 L \u2013 Sekutu ka mpeng, lethekeng, hlogong, dia tleng, maotong, mare teng goba dithakeng.\n\u2022 U \u2013 Go fi\u0161a ga mmele mo go sa kwe\u0161i\u0161egego fao go t\u0161eago tekano ya go feta dibeke t\u0161e pedi, go sesefala mmeleng, go lapa kudu, go lebelelega o sehlefet\u0161e, go ruruga gabonolo le go t\u0161wa madi.\n\u2022 A \u2013 Go opelwa ke marapo, malokologo, mokokotlo le go robega gabonolo.\n\u2022 N \u2013 Maswao a megalat\u0161hika ya moko kotlo le bjoko, go fetoga ga mosepelo, go lahle gelwa ke tiilelo ge o sepela goba go fetoga ga polelo, go fela o op\u0161a ke hlogo o hlat\u0161a/goba o sa hlat\u0161e le go ruruga hlogo.\n\u201cBafsa ba mahlalagading, bao ba lego gare ba ralokago dipapadi le me\u0161ongwana ye mengwe, gant\u0161i ga ba lemoge maswao a mathomo a kankere ya bona,\u201d gwa bolela Seegers. ", "edition": "2022-09-ed2", "language_code": "nso"}
{"title": "Bjala bo ka ba kotsi bophelong bja ngwana yoo o mo imilego\n", "author": "vukuzenzele unnamed\n", "text": "", "edition": "2022-10-ed1", "language_code": "nso"}
{"title": "Go lwela go aga Afrika Borwa ye e laet\u0161ago tlhompho go ditokelo t\u0161a botho\n", "author": "vukuzenzele unnamed\n", "text": " ", "edition": "2022-10-ed1", "language_code": "nso"}
{"title": "Mpshafat\u0161o ya N3 e matlafat\u0161a MaAfrika Borwa\n", "author": "Owen Mngadi \n", "text": "Diprojeke t\u0161e bohlokwa t\u0161a mmu\u0161o wa boset\u0161haba Matekane o bolela gore kaonafat\u0161o ya Kgorwana ya Tshepet\u0161o ya Dithoto le Diintaseteri ya Durban-Free State-Gauteng e na le tekanyet\u0161o yeo e ka bago dibi lione t\u0161e 26 t\u0161a diranta gomme ebile ke ye nngwe ya diprojeke t\u0161e bohlokwa t\u0161a mmu\u0161o wa boset\u0161haba t\u0161a togamaano e kopant\u0161wego yeo e tsebegago ka la SIP2. Projeke ye e tla oket\u0161a N3 ka bophara bja yona ka go oket\u0161a mekgothana go ba e mene goba e mehlano ka mahlakoreng ka moka, gomme le maphamoganomagolo a ditsela a tla be a fetot\u0161we go kaonafat\u0161a kelelo ya sephethephethe.Karolo yeo e amegilego ya N3 e be e dut\u0161e e itemogela sephethephethe se sent\u0161hi, kudu nakong yeo bont\u0161hi bja difatanaga di tla bego di le tseleng, ka baka la bont\u0161hi bja dilori t\u0161a go rwala merwalo go tloga lebopong la Durban di \u0161omi\u0161a tsela ya lephefo go ya Gauteng le diprofenseng t\u0161e dingwe t\u0161a ka gare ga naga. Go bile gape le palo e nt\u0161hi ya dikotsi t\u0161a tsela t\u0161eo di hlot\u0161wego ke baotledi ba dilori t\u0161a go rwala merwalo bao ba sa hlokomelego ge ba feta moo tsela e tepogago ka pejana.  \u201cNtle le go rarolla bothata bja sephethephethe ka go kaonafat\u0161a tshepelo ya difatanaga ka go aga mekgothana ya tlalelet\u0161o, mpshafat\u0161o ya N3 e tla oket\u0161a gape le polokego. Ditepogo t\u0161e kotsi di tla kaonafat\u0161wa. Makopano a ditsela ao a sa bolokegago a tla hlangwa leswa,\u201d gwa realo Matekane.Sanral e fane ka dikonteraka t\u0161e tharo ka kotareng ya mafelelo ya 2021, gomme mo\u0161omo wa go aga tsela o thomile gareng ga Pherekgo ng le Moranang. Dikarolo t\u0161eo di mpshafat\u0161wago gabjale ke ya dikilomitara t\u0161e 19 go tloga Cato Ridge go ya Dardanelles yeo e tsebegago ka la Umlaas Road; ya dikilomitara t\u0161e 26.6 go tloga Phamoganong ya Ditsela ya Dardanelles go ya Lynnfield Park; le ya dikilomitara t\u0161e 30 go tloga Lynnfield Park go ya Phamoganong ya Ditsela ya Ashburton. Matekane o hlalosa gore SIP2 e tla matlafat\u0161a kgorwana ya tshepet\u0161o ya dithoto le dinamelwa gareng ga mafelomagolo a diintaseteri ka Afrika Borwa, ya kaonafat\u0161a phihlelelo e kaone ya mafelo a t\u0161a thomelontle le thomelokanageng ka Durban gomme ya ba ya dira gore mo\u0161omo o sepele botse kgorwaneng yeo.  O tlalelet\u0161a ka gore projeke ye ke karolo ya Leano la Tlhabollo la Boset\u0161haba la 2030 mmogo le Leanolegolo la Dinamelwa la Boset\u0161haba la 2050 gomme e thekga Leano la Kagoleswa le Tso\u0161olo\u0161o ya Ikonomi la mmu\u0161o. Ka go realo, mmu\u0161o o ikemi\u0161edit\u0161e go tla ka lenaneo la dinamelwa leo le sepelelanago le dihlokwa t\u0161a batho bao ba phelago ka Afrika Borwa gomme ebile le kgont\u0161hago batho gore ba se \u0161omi\u0161e t\u0161helete e nt\u0161hi ge ba t\u0161ea maeto. Matekane o re mpshafat\u0161o e tla t\u0161ea mengwaga ya magareng ga seswai le lesome gore e fele, gomme go tswalelwa ga tsela go ka se dirwe kudu. O tlalelet\u0161a ka gore boradifatanaga ba tla phela ba fiwa tshedimo\u0161o ya moragorago ya mabapi le titelego ya sephethephethe gomme maphodisa a tsela a ka KwaZulu-Natal a tla thu\u0161a go laola kelelo ya sephethephethe.  Sanral e ipilet\u0161a go boradifatanaga go latela maswao ka moka a tshebot\u0161o, ba fokot\u0161e lebelo ge ba fihla lefelong leo go agwago gape le go ba le botho go ba\u0161omi\u0161i ba bangwe ba tsela.  vE t\u0161welapele go t\u0161wa letlakaleng la 1Naa o be o tseba? Kgwedi ya Dinamelwa e ketekwa ka kgwedi ya Diphalane. Mo kgweding yeo, Kgoro ya Dinamelwa mmogo le makala a yona a bjalo ka Sanral, di tla bonagat\u0161a diprojeke le mananeo a t\u0161ona ka dikarolong t\u0161a dinamelwa t\u0161a lefaufaung, t\u0161a ka meetseng le t\u0161a tseleng gape le a ditsela.", "edition": "2022-10-ed1", "language_code": "nso"}
{"title": "Ga go na seo se ka dirwago ka lebelo go loki\u0161a taba ya go kgaot\u0161wa ga mohlagase eup\u0161a go na le t\u0161welopele ye kgolo\n", "author": "vukuzenzele unnamed\n", "text": "Ge Eskom e gapelet\u0161ega go kgaot\u0161a mohlagase go \u0161irelet\u0161a lenaneo la mohla gase la set\u0161haba, batho, malapa le dikgwebo ba swa nela ke go swara bothata bja go hloka mohlagase sebaka sa go fihla diiri t\u0161e nne ka nako ye tee.\nGo kgaot\u0161wa ga mohlagase ke t\u0161hiti\u0161o ye kgolo. Go na le ditlamorago t\u0161a go se kgahli\u0161e go karolo ye nngwe le ye nngwe ya set\u0161haba sa rena go tloga go thuto go ya go polokego ya set\u0161haba go ya go kabo ya ditirelo t\u0161a maphelo. Dikgwebo t\u0161e di kgolo le t\u0161e dinnyane ka moka di lahlegelwa ke t\u0161helete gomme mathata a mohlagase a t\u0161ho\u0161et\u0161a peelet\u0161o le tso\u0161olo\u0161o ya ekonomi.\nGa go na tshepo ya gore maemo a tla fetoga goba gona go kaonafala gomme ga go bont\u0161he mathata a a tla fela.\nLe ge go le bjalo, le nakong ya leswiswi la kgaot\u0161o ya mohlagase go swanet\u0161e go ba le tharollo ya mathata a mohlagase.\nRe na le t\u0161welopele mo phethagat\u0161ong ya magato a tlalelet\u0161o ao ke a tsebi\u0161it\u0161ego ka Mosegamanye, le ge dipoelo di ka se kwagale goba gona go bonala ka bjako.\nGe re lebelet\u0161e phethagat\u0161o ya go se laolege ya ditei\u0161ene t\u0161a mohlagase t\u0161a Eskom, re ka se kgone go fedi\u0161a kgaot\u0161o ya mohlagase ka nako ye kopana. Se ke nnete ya go se thabi\u0161e, yeo e bilego le histori ye telele.\nNepo ya rena mo nakong ya gonabjale ke go fokot\u0161a ditiragalo le mathata a kgaot\u0161o ya mohlagase ka go \u0161ogana le go senyega ga ditei\u0161ene t\u0161a mohlagase.\nYe ke tlhohlo ye kgolo go lebelet\u0161we palogare ya mengwaga ya ditie\u0161ene t\u0161a mohlagase, le gore nakong ya go feta tlhokomelo ye kgolo ga se ya dirwa mo dinakong t\u0161eo seo se bego se hlokega.\nEskom e phethagat\u0161a magato ka bjako go kaonafat\u0161a tshepet\u0161o ya mafelo a go fehla mohlagase, seo se lego bohlokwa go fihla diprot\u0161eke t\u0161a go fehla mohlagase wo mofsa di phethagat\u0161wa.\nE \u0161ogana le ditaba t\u0161e bohlokwa t\u0161a kabo ya malahla, go akaret\u0161a go \u0161oma le Transnet mo go sepet\u0161eng malahla le go lekola gore malahla a sa le seemong sa wona sa go swana le ge a tloga meepong ya malahla go ya ditei\u0161eneng t\u0161a mohlagase. Eskom e \u0161ogana gape le boleng bja go fokola bja malahla, moo gant\u0161i a dirago gore mafelo a go fehla mohlagase ka malahla a senyege. Batho ba go ba le maitemogelo a go sepet\u0161a ditei\u0161ene t\u0161a mohla gase ba kgopet\u0161we go boa go thu\u0161a ka tshepet\u0161o ya mafelo a go fehla mohlagase, taolo le tlhahlo.\nGo kgonthi\u0161a gore go dirwa ditoki\u0161o t\u0161e dikgolo ntle le titelego, dipoledi\u0161ano di t\u0161wela pele go fokot\u0161a dinyakwa t\u0161a diteng t\u0161a gae go dikarolwana t\u0161a tlalelet\u0161o le go \u0161omi\u0161a badiri ba didiri\u0161wa go di hlokomela.\nGo \u0161ogana le hlaelelo ya mohlagase ka bjako, go tloga ka Mosegamanye Eskom e \u0161omane le go hwet\u0161a mohla gase wa t\u0161hoganet\u0161o, gomme mo bekeng ya go feta e thakgot\u0161e mananeo a go reka mohlagase wa dimekawate (MW) t\u0161e 1 000 wa bokgoni bja t\u0161hoganet\u0161o go t\u0161wa dikhamphaning t\u0161eo di nago le mohlagase le go hwet\u0161a mohlagase wa ka ntle go dinaga t\u0161a baagi\u0161ane.\nMmu\u0161o o lebelet\u0161e kudu mabokgoni, maitemogelo le bokgoni bja baetapele ba Eskom go kgonthi\u0161a gore khamphani e na le batho ba bokgoni go feta ka moka magatong ka moka a mo kgatlo.\nDitsenogare t\u0161e di tla thu\u0161a go fokot\u0161a bo\u0161oro le kgaot\u0161o ya mohlagase kgafet\u0161akgafet\u0161a ka ge re tli\u0161a mohlagase wo mofsa mo lenaneong la mohlagase nakong ya magareng go oket\u0161a kabo ya mohlagase.\nGonabjale, mmu\u0161o e saenne ditumelelano t\u0161a go reka mohlagase wa 420 MW le baabi ba maleba ba bararo ka fase ga Nako ya Maiteko a bo 5 a lenaneo la mohlagase wa go mpshafat\u0161wa.\nGo letet\u0161we gore diprot\u0161eke t\u0161e tharo di tla kgokagana le lenaneo la mohlagase ka Diphalane 2024, gomme dipeakanyo di thomile t\u0161a go saena le baabi ba maleba ba 22 bao ba \u0161et\u0161ego.\nBogolo bja t\u0161welet\u0161o ya mohlagase wo o rekwago go t\u0161wa go Nako ya Maiteko a bo 6 e tla oket\u0161ega go tloga go 2 600 MW go fihla go  4 200 MW.\nKomiti ya Mathata a Mohlagase wa Set\u0161haba yeo ke e thwet\u0161ego ka Mose gamanye e lebelet\u0161e molao le dipholisi t\u0161eo di tla thomago lekala la mohlagase wa go \u0161oma gabotse gape wa go rekega.\nRe phatlaladit\u0161e gore set\u0161haba se swayeswaye dimpshafat\u0161o t\u0161eo di tlo\u0161ago legato la laesense go diprot\u0161eke t\u0161a t\u0161welet\u0161o t\u0161a praebete. Se se tla bula tsela ya peelet\u0161o go diprot\u0161eke t\u0161a sekala sa mohola t\u0161e dikgolo, t\u0161eo di tla oket\u0161ago ka lebelo bokgoni bja t\u0161welet\u0161o ye mpsha go lenaneo la mohla gase.\nTlhokego ya ditumelelo t\u0161a tikologo e beet\u0161we thoko go infrastrakt\u0161ha ya phatlalat\u0161o mo go ditsela t\u0161a peakanyo moo kotsi ya tikologo e lego fase.\nNako yeo e bego e \u0161omi\u0161wa ya go kgopelela diprot\u0161eke t\u0161a mohlagase ditumelelo t\u0161a go \u0161omi\u0161a naga moo di ka agwago gona e fokot\u0161egile kudu ka moka le ya ditumelelo t\u0161a go kgokaganya mohlagase wa diprojeke t\u0161a mohuta o mo lenaneong la mohlagase wa naga, ka moka le yona nako ya tshepet\u0161o ya go ngwadi\u0161a go ba mohlagi\u0161i wa mohla gase mo lenaneong la Setheo sa Taolo ya Mohlagase wa Set\u0161haba.Mola re \u0161oma go godi\u0161a kabo ya mohlagase, re swanet\u0161e go godi\u0161a maitapi\u0161o a go fokot\u0161a nya kego, kudu ka dinako t\u0161eo mohlagase o \u0161omago kudu.\nRe swanet\u0161e go kopana bjalo ka badudi go fokot\u0161a kgatelelo ya lenaneo la mohlagase la set\u0161haba.\nSe se ra gore go \u0161omi\u0161a mohlagase ka tsheket\u0161o, go swari\u0161a batho bao ba ikgogelago mohlagase le go lefela mohlagase woo re o \u0161omi\u0161ago. Dikgwebo, malapa le dikgoro t\u0161a mmu\u0161o t\u0161eo di kolotago Eskom di swanet\u0161e go lefa gore Eskom e kgone go hlokomela mananeo a yona ao a nyakegago gore mabone a dule a tuka.\nGe re t\u0161wela pele go itemogela kgaot\u0161o ya mohla gase, go na le kganyogo ya go lahlegelwa ke tshepo ya gore re tla tsoga re rarollot\u0161e bothata bjo.\nLe ge go le bjalo, ge re lebelela ka godimo ga mathata a gonabjale, go na le maswao a nnete a t\u0161welopele le mabaka a go kwagala a go ba le tshepo.\nGe re \u0161oma ka t\u0161hoganet\u0161o ye kgolo go loki\u0161a mathata a ka bjako a lenaneo la mohla gase la go se tshepagale, re dut\u0161e re dira mo\u0161omo wa go tla ka tharollo ya go fedi\u0161a mathata a mohlagse ka nageng. ", "edition": "2022-10-ed2", "language_code": "nso"}
{"title": "Kabo ya disele t\u0161a steme ke mokgwa wa go se be bohloko wa go thu\u0161a go boloka maphelo\n", "author": "Kgaogelo Letsebe\n", "text": "South African Bone Marrow Registry (SANMR) e bolela gore batho ba bant\u0161i bammala ba hloka go ngwadi\u0161a bjalo ka baabi ka gore molwet\u0161i o na le sebaka se sebotse sa go hwet\u0161a disele t\u0161a go lebana mo morafeng wa bona. Go ya ka ofisi ya ngwadi\u0161o, go 78 000 ya batho bao ba ngwadi\u0161it\u0161wego, ke fela 10% ya bathobaso, mola 9.9% e le Maindia gomme 67% ke bathoba\u0161weu.SABMR e bolela gore baabi ba bant\u0161i ba aba ka tshepet\u0161o ye e bit\u0161wago disele t\u0161a steme t\u0161a madi t\u0161a ka ntle. E bolela gore disele t\u0161a steme t\u0161eo di hwet\u0161wago mo ditlhaleng t\u0161a marapo le t\u0161ona di hwet\u0161wa mading a gago ao a elago. Tshepedi\u0161o yeo e dirwago o se wa robat\u0161wa bookelong, gape o sa dirwe karo e a dirwa go hwet\u0161a disele t\u0161e. Madi a t\u0161ewa ka nalete mo letsogong le tee, a feti\u0161wa mot\u0161heneng woo o kgoboket\u0161ago disele t\u0161a steme gomme a bu\u0161wa ka nalete ka letsogong la gago le lengwe. Disele t\u0161a steme di bohlokwa go fodi\u0161a malwet\u0161i a madi a go swana le kankere ya madi, go palelwa ga marapo le go palelwa ke go \u0161oma ga ditho t\u0161a mmele.\nNgwenya, molaodi wa dipapadi mo Yunibesithing ya Theknolot\u0161i ya Durban, o bolela gore o thomile go ithuta ka kabo ya disele t\u0161a steme ka 2012 ge SABMR e na le lesolo la temo\u0161o mo mabenkeleng a gae. \u201cNako le nako ke be ke aba madi gomme nako le nako ke ikemi\u0161edit\u0161e go thu\u0161a, ka gona ke ile ka ya go aba.\nGo be go le bonolo kudu ka gore ba no t\u0161ea se\u0161upo ka ganong gomme ba re ke emele mogala.\u201dGo dirwa diteko ka se\u0161upo seo se t\u0161erwego molo mong wa baabi gomme tshedimo\u0161o ya bona ya bolokwa gore ge go ka ba le molwet\u0161i yo a nago le tshedimo\u0161o ya diteko ya go swana le ya bona yo a hlokago disele t\u0161a steme go kgokaganwe le bona.\n\u201cNgwaga wa go feta, ke amoget\u0161e mogala wa go ntsebi\u0161a gore ba hwedit\u0161e motho yo disele t\u0161a ka di sepelelanago le t\u0161a gagwe.\nTshepet\u0161o ya go aba ke ye telele gomme e na le diteko t\u0161e 13, go tloga go diteko t\u0161a go lekola mmele [go lekola ge motho a se na malwet\u0161i] go felet\u0161a ka t\u0161a go dira diteko t\u0161a madi. Ke be ke swanela ke go ihlaba ka nalete ya gona let\u0161at\u0161i le lengwe le le lengwe,\u201d a realo. Mo\u0161omo ka moka wa go abelana ka disele t\u0161a steme o t\u0161ea diiri t\u0161e tshela go ya go t\u0161e seswai.Go nyakega baabi ba bant\u0161iNgwenya o re batho ba swa nela ke go lemo\u0161wa gore go abelana ka disele t\u0161a steme ga ba hloke go dirwa karo.\nO bolela gore ka dinako t\u0161e dingwe, set\u0161o ke sona se ganago, seo se thibelago batho go ba baabi.\nSABMR e re e tla bolela le baetapele ba set\u0161o le ba sedumedi go ba hlohlelet\u0161a gore ba bolele le dit\u0161haba t\u0161a bona go aba disele t\u0161a steme.\nOfisi ye e re ge bathobaso ba bant\u0161i ba ka abelana ka disele t\u0161a steme, go ka bolokwa maphelo a batho ba bant\u0161i. ", "edition": "2022-10-ed2", "language_code": "nso"}
{"title": "Dikgopelo t\u0161a NSFAS t\u0161a 2023 di bulet\u0161we\n", "author": "vukuzenzele unnamed\n", "text": " Go kaonafat\u0161a mokgwa wa dikgopeloKa maiteko a go kaonafat\u0161a mokgwa wa yona wa go dira dikgopelo le tshepedi\u0161o ya t\u0161ona go dira gore e be wo mokaonekaone go \u0161omi\u0161wa ke bakgopedi bao ba nyakago go dira dikgopelo, Tona Nzimande o re ngwaga wo, NSFAS e dirile diphetogo t\u0161e mmalwa t\u0161a go kaonafat\u0161a mokgwa wo go kgonthi\u0161i\u0161a gore badiradikgopelo ba se itemogele mathata.O re weposaete ya go dira dikgopelo ka inthanete ya NSFAS e bopilwe leswa gore e \u0161omi\u0161ege botse go feta peleng le go dira gore e nyake go swana le dipolatefomo t\u0161e dingwe t\u0161eo bakgopedi bao ba nyakago go dira dikgopelo ba di tlwaet\u0161ego go swana le WhatsApp, Twitter, Facebook le Instagram.\u201cTshepedi\u0161o ya dikgopelo ka boyona e nolofadit\u0161we gomme dipot\u0161i\u0161o t\u0161e di bot\u0161i\u0161it\u0161wego di bonolonyana gore di kwe\u0161i\u0161we ke set\u0161haba. Go tlalelet\u0161a, bakgo pedi ba ka kgaot\u0161a tshepedi\u0161o ya dikgopelo gomme ba t\u0161wela pele ka morago ga sebaka ka ntle le go thoma ka leswa, selo seo se bego se sa kgonege mo dinakong t\u0161a go feta, o realo.\u201cKa godimo ga dikaonafat\u0161o t\u0161e di dirilwego, NSFAS e okedit\u0161e mekgwa ya theknolot\u0161i ya go dira dikgopelo go dira gore badiradikgopelo ka go fapana ga bona ba kgone go dira dikgopelo, gape re be re lebelet\u0161e gore bont\u0161i bja batho bao ba tlago dira dikgopelo ke baswa bao ba ratago go dira dilo ka theknolot\u0161i,\u201d Tona Nzimande a tlalelet\u0161a.Mekgwa ye meswa e akaret\u0161a mobile App, di-SMS le WhatsApp, fao moithuti a ka kgonago go dira kgopelo ya thekgo ya dit\u0161helete ya NSFAS, go lota mohlala wa maemo a kgopelo ya gagwe le go phumula kgopelo magareng a t\u0161e dingwe t\u0161e di nt\u0161i t\u0161e a ka kgonago go di dira. Mo nakong ye e fetilego ditiro t\u0161e di be di kgonega fela ka go tsena weposaeteng.Gape, go kgonthi\u0161i\u0161a gore ga go na mokgopedi yo a tlogelwa go morago, Tona Nzimande o re NSFAS e tla swara lesolo la go latelela badudi, go kgonthi\u0161i\u0161a gore batho bao ba sa kgonego go fihlelela didiri\u0161wa t\u0161a theknolot\u0161i t\u0161eo di ba kgont\u0161hago go dira kgopelo ka inthanete ba fiwa methopo le thekgo t\u0161a maleba gore ba dire kgopelo.\nPasari ya NSFAS e fihlelelwa bjangO na le maswanedi a pasari ya NSFAS ge o le modudi wa Afrika Borwa yoo a itoki\u0161et\u0161ago go ithuta ka 2023 goba o \u0161et\u0161e o ithuta yunibesithing goba kholet\u0161eng ya set\u0161haba ya TVET ebile o kgotsofat\u0161a dinyakwa t\u0161e di latelago:\n\u2022 Le baamogedi ba mphiwafela wa SASSA goba\u2022 Letseno la lena la lapa le le kopant\u0161wego ga le ka godimo ga R350 000 ka ngwaga goba\u2022 Ge o le motho wa mogolofadi, letseno la lena le le kopant\u0161wego ga le a swanela go ba ka godimo ga R600 00 ka ngwaga goba\u2022 Ge o le moithuti yoo a thomilego dithuto t\u0161a yunibesithi pele ga 2018 gomme letseno la lapa la geno ga le ka godimo ga R122 000 ka ngwaga.Lebaka la dikgopelo le tla tswalelwa ka la 31 Pherekgong 2023. \n\n", "edition": "2022-11-ed1", "language_code": "nso"}
{"title": "Me\u0161omo le menyetla ya mekgwa ya boiphedi milione, gomme palo ye e sa t\u0161wela pele go gola\n", "author": "vukuzenzele unnamed\n", "text": "", "edition": "2022-11-ed1", "language_code": "nso"}
{"title": "Lenaneo la matlafat\u0161o le bu\u0161a kholofelo\n", "author": "Owen Mngadi \n", "text": "ditokelo t\u0161a bona. Re thu\u0161a badudi ba go feta milione ba Thohoyandou le ba metse ye mengwe ya kgauswi. Re kgonne go bu\u0161et\u0161a kholofelo gomme bjale batho ba na le tshepo mo go lenaneo la toka ka lebaka la ka fao re amanago ka gona le maphodisa,\u201d a realo. TVEP gape e hlot\u0161e me\u0161omo ya batho ba 44 setheong sa yona bao ba \u0161omelago dikgo ro t\u0161a yona t\u0161a go fapana go swana le ya dit\u0161helete, ya merero ya ba\u0161omi le ya tekolo.Ka ntle le go amogela thekgo ya dit\u0161helete ye e t\u0161welago pele ya R90 000 ka kotara go t\u0161wa go Kgoro ya Tlhabollo ya Leago ya Limpopo, TVEP e amilwe ke COVID-19 ka ge bathekgi ka dit\u0161helete ba bant\u0161i ba ikgoget\u0161e morago, bjalo se se amile gampe ditshepedi\u0161o t\u0161a mo\u0161omo t\u0161a mokgatlo.Bjalo, Sekhwama sa Karabo sa Dikgaruru t\u0161a go Thewa Godimo ga Bong le Polao ya Basadi, seo se thakgot\u0161wego ke Mopresidente Cyril Ramaphosa, gotee le Foramo ya Bodit\u0161habat\u0161haba ya Basadi ya Afrika Borwa le balekani ba leago ka Dibokwane ngwaga wo, se thu\u0161it\u0161e lenaneo le. TVEP e magareng a sehlopha sa mathomo sa mekgatlo yeo e lwant\u0161hago GBVF, go amogela thekgo ya dit\u0161helete. Ka palomoka ya R128 milione yeo e kgobokedit\u0161wego ka dithu\u0161o t\u0161a lekala la poraebete, sekhwama sa makala a mant\u0161i, Sekhwama sa GBVF se tla thu\u0161a le go thekga phethagat\u0161o ya Leanotiro la Boset\u0161haba la GBVF. TVEP e abet\u0161we R250 000 ngwaga wo gomme e tla amogela thekgo ye nngwe ya dit\u0161helete ya 2023.Manthada o re dit\u0161helete t\u0161a thekgo di kgont\u0161hit\u0161e TVEP go fihlelela bat\u0161wasehlabelo ba bant\u0161i le go dira gore mo kgatlo o t\u0161welepele go \u0161oma. Murendeni Vhengani (26) ke mophologi yoo a pholo\u0161it\u0161wego ke TVEP lesoganeng leo a bego a ratana le lona leo le bego le mo tshwenya. Yena le ngwana wa gagwe wa mengwaga ye mene ba dut\u0161e sebaka sa dikgwedi t\u0161e 46 mo senthareng ya TVEP .  Senthara ye e mo thu\u0161it\u0161e go bula melato kgahlanong le lesogana le gape le go le bulela taelo ya t\u0161hirelet\u0161o. Lesogana le le ka se sebaka le sa seka.\u201cBa nkamoget\u0161e ka diatla t\u0161e borutho ka morago ga mengwaga ye ment\u0161i ya go tshwenywa. Ke kwele ke bolokegile. Ke hwedit\u0161e boi tshepho bja ka gape,\u201d o bolet\u0161e bjalo.Modulasetulo wa Sekhwama sa GBVF, Ngaka Judy Dlamini, o rile thekgo ya dit\u0161helete ya mekgatlo ye  108 yeo dikgopelo t\u0161a t\u0161ona di atlegilego di a \u0161ongwa. Tshedimo\u0161o mabapi le sebaka se se latelago sa dikgopelo e tla bulelwa mo nakong ya go se fet\u0161e pelo mo go weposaete ya Sekhwama sa GBVF: https://gbvf.org.za/.", "edition": "2022-11-ed1", "language_code": "nso"}
{"title": "Bokamoso bja rena bo laolwa ke go hlalefi\u0161wa ga bopapimpana\n", "author": "vukuzenzele unnamed\n", "text": "  ", "edition": "2022-11-ed2", "language_code": "nso"}
{"title": "Ka fao o ka seket\u0161ago meetse ka gona\n", "author": "More Matshediso\n", "text": "Motlat\u0161atona wa Meetse le Tlhweki\u0161o David Mahlobo o bolela gore lebakakgolo la go hlola se ke mananeo kgoparara ao a t\u0161ofet\u0161ego, go hloka tlhokomelo le toki\u0161o ya kgafet\u0161akgafet\u0161a ditlamong t\u0161a meetse, le tlemagano ya go fokola magareng ga mananeo a dintlo le diprot\u0161eke t\u0161a bjale t\u0161a tlhabollo ya mananeo kgoparara.\n\u201cE tloga e le hlobaboroko ye kgolo gore kabo ya go botega ya meetse e laet\u0161a dika t\u0161a phuhlamo,\u201d a realo.Bjalo ka naga ya go hlaelela meetse, Afrika Borwa ke karolo ya dinaga t\u0161e 30 t\u0161a komelelo lefaseng ka bophara.  Bont\u0161i bja meetse a naga ye a t\u0161wa dupuleng, eup\u0161a ka palo moka ye e kgonthi\u0161i\u0161it\u0161wego ya dipula t\u0161eo di lego fase ga 40% ge di bapet\u0161wa le palo-moka ya ngwaga ka ngwaga ya lefase ka bophara, naga ye e fela e angwa gampe ke komelelo. Le ge go le bjalo, kgoro e nale dikelet\u0161o t\u0161e o ka di \u0161omi\u0161ago go seket\u0161a meetse.\nGo seket\u0161a meetse ka legaeng la gago goba ka kgwebong ya gago\u2022 Tswalela pompi ya meetse ge o hlapa sefahlego, o hlapa meno goba o kera ditedu.\u2022 Go hlapa ka \u0161awara tekano ya metsotso ye mehlano ka let\u0161at\u0161i legatong la go hla-pela ka pafong go \u0161omi\u0161a fela kotara ya meetse ao a \u0161omi\u0161wago ge o hlapela ka pafong, gomme o ka seket\u0161a dilithara t\u0161a go fihla 400 ka beke.\u2022 Go hlapa ka \u0161awara go \u0161omi\u0161a dilithara t\u0161a go fihla t\u0161e 20 t\u0161a meetse ka motsotso, mola ge o hlapela ka pafong o ka \u0161omi\u0161a dili thara t\u0161e magareng ga 80 le 150 t\u0161a meetse ka pafo ye tee. Ge o rata go hlapela ka pafong, o seke wa e tlat\u0161a ka mariba.\u2022 Efoga go fola\u0161a thwaelete fao go sego maleba. Lahlela dithi\u0161u, dikhunkhwane le dilahlwa t\u0161e dingwe ka gare ga set\u0161helo sa ditlakala e sego ka thwaelete. Nako le nako ge o fola\u0161a, o \u0161omi\u0161a meetse a go lekana dilithara t\u0161e 12.\u2022 Loki\u0161a thwaelete ya go rothi\u0161a meetse go sego bjalo e tla senya meetse a go lekana dilithara t\u0161e  100 000 ka ngwaga.\u2022 \u0160omi\u0161a meetse ao a \u0161omi\u0161it\u0161wego \u2013 meetse ao a \u0161omileng go t\u0161wa dipafong, met\u0161heneng ya go hlatswa le methopong ye mengwe ya go bolokega go fola\u0161a thwaelete.\u2022 O seke wa tlat\u0161a letamo la boruthelo go feta tekano goba wa le hlweki\u0161a ka go falat\u0161a meetse ka moka go feta tekano.\u2022 Diketlele ga se t\u0161a swanela go tlat\u0161wa ka meetse go feta tekano eup\u0161a di swanet\u0161e go t\u0161helwa fela meetse ao a lekanego gore o kgone go a \u0161omi\u0161a. Se se tla theo\u0161a gape le t\u0161homi\u0161o ya gago ya mohlagase.\u2022 \u0160omi\u0161a pakete go hlatswa koloi legatong la go \u0161omi\u0161a phaephe. Ge e ba o gapelet\u0161ega go \u0161omi\u0161a phaephe, diri\u0161a hlogwana ya go \u0161a\u0161et\u0161a meetse yeo o ka kgonang go e tswalela ge o le gare o \u0161a\u0161et\u0161a koloi ka yona. Ge o \u0161omi\u0161a phaephe o ka diri\u0161a meetse a mant\u0161i a go fihla dilithara t\u0161e 30 ka motsotso. \u2022 Balemi ba swanet\u0161e go netefat\u0161a gore ba beela kgole difotheladikhu khwane t\u0161e nago le mpholo kgole le methopo le meela ya meetse.\u2022 Batho ba swanet\u0161e go bale tlhokomelo ye kgolo mafe long ao ba dulago go ona gore ba se t\u0161hilafat\u0161e dinoka goba mariba a t\u0161ona.\nGo seket\u0161a meetse ka t\u0161hengwaneng\u2022 Dula o no\u0161et\u0161a dimela t\u0161a gago mesong goba mathapama, ge dithemphereit\u0161ha di fodile.\u2022 Nako le nako ge o fufut\u0161a mae, o se t\u0161holle meetse ao gomme o a beye gore a fole o tle o no\u0161et\u0161e ka ona. Dimela t\u0161a gago di tla godi\u0161wa ke menont\u0161ha ya go t\u0161wa dikgepetleng t\u0161a mae.\u2022 Meetse a go t\u0161wa marule-long le ona a ka agelet\u0161wa ka ditankeng gore a no\u0161et\u0161e dit\u0161hengwana.\u2022 \u0160omi\u0161a meetse ao a \u0161omi\u0161it\u0161wego \u2013 meetse ao a \u0161omileng go t\u0161wa dipafong, met\u0161hene ya go hlatswa le methopo ye mengwe ya go bolokega go noset\u0161a t\u0161hengwana ya gago.  vGo hwet\u0161a tshedimo\u0161o ka botlalo, etela wepsaete ye  www.dws.gov.za", "edition": "2022-11-ed2", "language_code": "nso"}
{"title": "Dipalopalo t\u0161a me\u0161omo di laet\u0161a gore ikonomi ya rena e leetong la go tsoga\n", "author": "vukuzenzele unnamed\n", "text": "Se se ile sa gakat\u0161wa kudu ke leuba la  masetlapelo la COVID-19, di kgaruru t\u0161a Mosegamanye 2021 le, mathomong a ngwaga wo, mafula a \u0161oro ka dika rolong t\u0161a KwaZulu-Natal, Kapa Bohlabela le Leboa Bodikela.\nGareng ga t\u0161e ka moka, mathata a mohlagase a oket\u0161egile, gomme a hlola tshenyo go ikonomi le ma tshwenyego go malapa le dikgwebo. Efela, le ka gare ga dihlotlo t\u0161e t\u0161e kgolo t\u0161e, set\u0161haba sa borena mmogo le ikonomi ba itaedit\u0161e gore ba a kgo tlelela, gomme go na le ditaet\u0161o t\u0161a gore ikonomi ya rena e bont\u0161ha dika t\u0161a go kgahli\u0161a t\u0161a go tsoga.\nDipalopalo t\u0161a gabjale, kudu t\u0161a me\u0161omo, di re fa kholofelo.\nBa Statistics South Africa ba laedit\u0161e gore go bile le phokot\u0161ego ya tlhokego ya me\u0161omo ka kotareng ya bobedi ya 2021. Dipalopalo t\u0161a bona di bont\u0161hit\u0161e gore \u2013 e lego seo se lego bohlokwa \u2013 palo ya batho bao ba \u0161omago e oket\u0161egile go tloga go dimi-lione t\u0161e 14.5 ka kotareng ya bone ya 2021 go ya go dimilione t\u0161e 15.5 ka kotareng ya bobedi ya 2022. Ye ke koket\u0161ego ya go kgahli\u0161a ya me\u0161omo yeo e lego gore e a hlokwa nakong ya seripa sa mathomo sa ngwaga wo. Me\u0161omo ye e ile ya hlolwa kudu ka makaleng a bjalo ka ditirelo t\u0161a set\u0161haba le leago, dikgwebi\u0161ano, dit\u0161helete le, kudukudu, t\u0161a boagi. Ee, mo\u0161omo o mont\u0161hi o sa dut\u0161e o hloka go dirwa ge eba re nyaka go fokot\u0161a tlhokego ya me\u0161omo ka nageng ya rena ka palo ya go bonala.\nKa nako e tee, dipalopalo t\u0161e di laet\u0161a gore makala a bohlokwa a Leano la Kago leswa le Tso\u0161olo\u0161o ya Ikonomi, a bjalo ka go thwalwa ga batho ka bont\u0161hi, mpshafat\u0161o ya ikonomi le tlhabollo ya mana neokgoparara, a na le seabe ge go etla tlholong ya me\u0161omo.\nKa tlhabollo le peelet\u0161o ka mananeokgoparara e le ye nngwe ya ditlapele t\u0161e bohlokwa t\u0161a leano la rena la tso\u0161olo\u0161o, kgolo ya me\u0161omo ka lekaleng la t\u0161a boagi e tloga e kgahli\u0161a.\nKa Dibokwane 2022, tekanyet\u0161o ya matlotlo e laedit\u0161e koket\u0161ego ya 30% ya t\u0161homi\u0161o ya ma\u0161eleng go mananeokgoparara a set\u0161haba mo mengwageng e meraro yeo e latelago go fihla go  R812 bilione, ge e bapet\u0161wa le R627 bilione mo mengwageng e meraro yeo e fetilego.\nBoto ya Tlhabollo ya Intaseteri ya t\u0161a Boagi e sa t\u0161wa go lemoga gore go bile le koket\u0161ego ya diprot\u0161eke t\u0161a mananeokgoparara t\u0161eo di sepet\u0161wago ke dikgwebo t\u0161a mmu\u0161o t\u0161e bjalo ka Transnet le Eskom, le mebasepala ya setoropo le Kgoro ya Me\u0161omo ya Set\u0161haba le Mananeokgo-parara. Ka Phupu ngwageng wo re bone ikonomi ya rena e boela maemong a kgolo ya pele ga ge leuba le thoma, gomme se se hlot\u0161we ke dipoelo t\u0161e botse ka kotareng ya mathomo ya ngwaga. Ka tlhago poelo ya se ke go tloga mo maemong a tlase, e lego lona lebaka leo le dirago gore re t\u0161wele pele ka nepo ya rena ya dimpshafat\u0161o t\u0161a mananeo t\u0161eo di tlo tli\u0161ago kgolo.\nMmu\u0161o o sa t\u0161wa go phatlalat\u0161a pheto\u0161o yeo e \u0161i\u0161int\u0161wego go tlo\u0161a senyakwa sa laesense ya go hlotla mohla gase gomme o hlohlelet\u0161a gore go be le peelet\u0161o e kgolo ka diprot\u0161eke t\u0161e kgolo go oket\u0161a maatla a mohlagase ka lebelo.\nSe se laet\u0161a phihlelelo e kgolo ka maitekelong a rena a go mpshafat\u0161a seemo sa mohlagase ka nageng, e lego sona senyakwasegolo go kgolo ya ikonomi le go goket\u0161a dipeelet\u0161o. E sa le go tloga mola leano la boset\u0161haba la enet\u0161i le tsebi\u0161wago ka Mosegamanye ngwageng wo, re be re le gare re \u0161oma bjalo ka mmu\u0161o ka t\u0161homi\u0161ano le bat\u0161eakarolo ba go fapafapana ge go etla phethagat\u0161ong le mpshafat\u0161ong ya dipholisi.\nE sa le go tloga mola re tlo\u0161ago senyakwa sa dilaesense go fihla go dimekawate t\u0161e 100 ka Phupu 2021, dime-kawate t\u0161a go feta t\u0161e 500 t\u0161a maatla a mohlagase ao a t\u0161welet\u0161wago ke diprot\u0161eke t\u0161a lekala la praefete di \u0161et\u0161e di ngwadi\u0161it\u0161we, ka dimekawate t\u0161e 6 000 t\u0161eo di letet\u0161wego go t\u0161welet\u0161wa ke diprot\u0161eke  t\u0161e magatong a go fapafapana a tlhabollo. Tshepedi\u0161o ya mpshafat\u0161o ya mananeo e t\u0161wela pele go laet\u0161a t\u0161welopele ka thekgo ya kgolo ya ikonomi le go goket\u0161a dipeelet\u0161o.\nKgolo ya ikonomi e ka se kgone go phethagala gomme le me\u0161omo e ka se kgone go hlolwa ntle le go dira dimpshafat\u0161o t\u0161a mananeo t\u0161a maleba t\u0161eo di tlo kaonafat\u0161ago seemo sa kgwebo le dipeelet\u0161o.\nLe ge go le bjalo, gore katlego e fihlelelwe, re tlo hloka go tla ka kwano gareng ga di kgwebo, ba\u0161omi le set\u0161haba, e sego feela ka dimpshafat\u0161o t\u0161eo di hlokegago, efela le ka dikgwebi\u0161ano t\u0161eo di hlokegago go fihlelela dinepo t\u0161a rena.\nGe ikonomi ya rena e t\u0161ea nako go tsoga, gomme lena-neo la rena la mpshafat\u0161o le phethagat\u0161wa, re tla t\u0161wela pele go nyaka dikimollo t\u0161a go fapafapana go thekga tlholo ya me\u0161omo. Ka go sepelelana le mekgwa yeo e thekgago kgolo ya lekala la praefete, re tlo katolo\u0161a thwalo ya set\u0161haba le go netefat\u0161a t\u0161hirelet\u0161o ya leago go batho bao ba sa bolokegago kudu. Kgolo ya me\u0161omo, mmogo le dika t\u0161e dingwe t\u0161a go tshepi\u0161a t\u0161a go tsoga ga ikonomi di swanet\u0161e go re hlohlelet\u0161a gore re t\u0161wele pele ka dimpshafat\u0161o le go phethagat\u0161a Leano la Kago leswa le Tso\u0161olo\u0161o ya Ikonomi go tli\u0161a dipeelet\u0161o le kgolo.\nSe se swanet\u0161e se hlohlelet\u0161e gape ba\u0161omi\u0161animmogo ba t\u0161a leago go \u0161oma mmogo ka lebelo le legolo, mmogo le morero wa go fihlelela kgolo ya ka pela le go hlola  me\u0161omo.  ", "edition": "2022-12-ed1", "language_code": "nso"}
{"title": "Seo Bommagobana bao ba nago le HIV gomme ba nyantshago ba swanetsego go se tseba\n", "author": "vukuzenzele unnamed\n", "text": "Go ya ka kgoro, ge eba o mosadi yoo a nyant\u0161hago gomme ebile o  na le HIV , go bohlokwa gore o boledi\u0161ane le mothobamatswalo wa gago wa t\u0161a HIV ka mehuta ya go fepa.\nGe e ba o kgetha go nyant\u0161ha, netefat\u0161a gore o fepa ngwana ka go mo nyant\u0161ha feela tekano ya dikgwedi t\u0161e tshela t\u0161a mathomo.\nDiphati\u0161i\u0161o di bont\u0161hit\u0161e gore go na le kgonagalo e nnyane kudu ya gore ngwana a fetelwe ke HIV go t\u0161wa matutung a letswele ge eba mmagwe a mo fepa ka go mo nyant\u0161ha feela.\nMo dikgweding t\u0161eo o tla bego o imile, le ge o tla be o nyant\u0161ha, netefat\u0161a gore o \u0161omi\u0161a khondomo ge o tsenela t\u0161a thobalano gore o thibele diphetet\u0161o t\u0161e diswa.Ge eba o na le mathata afe goba afe a bjalo ka ditlhoko t\u0161e bohloko goba matswele a bohloko, netefat\u0161a gore o ya kliniking e sa le ka pela go yo hwet\u0161a thu\u0161o.\nKgoro e tloga e gatelela taba ya go fepa ka go nyant\u0161ha feela ka ge e thu\u0161a ngwana gore a be le ma\u0161ole a mmele a tiilego, gape le go hlama kgokagano e tiilego gareng ga mma le ngwana. Go nyant\u0161ha go fokot\u0161a gape le dikotsi t\u0161a go tsenwa ke kankere ya letswele.\nDikakanyo t\u0161a maaka le dinnete mabapi le go nyant\u0161ha Go na le dikakanyo t\u0161a maaka t\u0161e nt\u0161hi t\u0161a mabapi le go nyant\u0161ha. Kgoro e ile ya pho\u0161olla dikakanyo t\u0161a maaka t\u0161e ka go araba dipot\u0161i\u0161o t\u0161e latelago t\u0161a go bot\u0161i\u0161wa ka mehla ke bommagobana bao ba nago le HIV mmogo le bao ba se nago nayo.\nPot\u0161i\u0161o: Moagi\u0161ane wa ka o rile ke swanet\u0161e ke hwet\u0161e moriana wa go hlweki\u0161a teng ya ngwanaka. Naa se se bohlokwa?Karabo: Matutu a mathomo, ao a t\u0161welet\u0161wago ke dithaka t\u0161a maswi morago ga pelego, a hlweki\u0161a dit\u0161hila go t\u0161wa mpeng ya ngwana. Ga o hloke meriana go hlweki\u0161a ngwana ka teng ka ge maswi a letswele a hlwekile gomme ebile a kgona go \u0161irelet\u0161a teng ga ngwana.\nPot\u0161i\u0161o: Mat\u0161at\u0161ing a se makae a mathomo, ge e ba ke se na matutu a lekanego, naa nka fa ngwana meetse goba maswi a mohuta wo mongwe?Karabo: Matutu a mathomo ke sona feela seo ngwana a se hlokago. O hloka go nyant\u0161ha ngwana kgafet\u0161akgafet\u0161a gore matutu a mangwe a t\u0161welet\u0161we \u2013 ke ka moo o kgonago go t\u0161welet\u0161a matutu a mant\u0161hi ka gona. Kgopela mmelegi\u0161i go go fa ngwana wa gago seripagare sa iri o sa t\u0161wa go mmelega gore o kgone go mo nyant\u0161ha.\nNgwana o tla kgona go ithuta go nyanya ka pela gomme se se tla go thu\u0161a gore o dire matutu a mant\u0161hi.\nPot\u0161i\u0161o: Ke a nyant\u0161ha, efela ngwana ga a khore. Naa ke hloka go mo nyant\u0161ha le maswi a lebotlelo?Karabo: Aowa. Ge o t\u0161wela pele o nyant\u0161ha ngwana kgafet\u0161akgafet\u0161a ke mo o dirago matutu a mant\u0161hi.\nLesa ngwana a nyanye go fihlela a kgotsofala letsweleng le tee gore a hwet\u0161e matutu a moseo. Ge ngwana a t\u0161wela pele a nyanya, matutu le ona a t\u0161wela pele go dirwa.Pot\u0161i\u0161o: Ngwanaka o phela a nyaka go nyanya; a e ka ba ga ke na matutu a lekanego?Karabo: Mohlomongwe ngwana o gola ka lebelo, ka fao o hloka matutu a mant\u0161hi. Ka go nyant\u0161ha kgafet\u0161akgafet\u0161a, o ka kgona go dira matutu a mant\u0161hi ao ngwana a a hlokago. Matutu a ka se ke a fela. Lesa ngwana a nyanye nako e telet\u0161ana.\nO se ke wa mo tlo\u0161a letswe leng. Ge ngwana a ka thapi\u0161a maleiri a go feta a tshela t\u0161at\u0161i ka t\u0161at\u0161i, a nyant\u0161hwa kgafet\u0161akgafet\u0161a (makga a 8 go ya go 12 t\u0161at\u0161i ka t\u0161at\u0161i), a gola ka digerama t\u0161e 500 kgwed i ka kgwedi, gona o t\u0161welet\u0161a matutu a lekanego.Pot\u0161i\u0161o: Naa nka dira eng ge ngwana a phela a lla?Karabo: Homot\u0161a ngwana wa gago ka go mmea letsweleng kgafet\u0161akgafet\u0161a. Bana ba hloka go ba kgauswi le bo mmabona. Se se tla kgona gala ge bomma le bana ba robala ka phapo\u0161ing e tee.\nGe eba ngwana wa gago o swerwe ke tlala, o nyorilwe goba o selekegile, go nyanya letswele go tla mo kgotsofat\u0161a.\nKgonagalo ke ye nnyane kudu ya gore o ka nyant\u0161ha ngwana go feta tekano ge a phela ka maswi a letswele feela. Pot\u0161i\u0161o: Naa go lokile go fa ngwana dino t\u0161e dingwe?Karabo: Aowa. Go fa ngwana dino t\u0161e dingwe go ka dira gore ngwana a be le kgona galo e nt\u0161hi ya go tsenwa ke malwet\u0161i a bjalo ka let\u0161hologo le nyumonia. Se sengwe gape, ge eba ngwana o nwa dino t\u0161e dingwe, a ka se nyanye gant\u0161hi, gomme le wena o ka se kgone go dira matutu a lekanego.\nPot\u0161i\u0161o: Naa ngwana ga a hloke meetse ge go fi\u0161a?Karabo: Aowa. Matutu a go t\u0161wa pele a na le meetse a mant\u0161hi gomme a timola lenyora la ngwana. Netefat\u0161a feela gore o nyant\u0161ha ngwana wa gago kgafet\u0161akgafet\u0161a ge go fi\u0161a.Pot\u0161i\u0161o: Naa nka fa ngwana dijo t\u0161e dingwe neng?Karabo: Morago ga di kgwedi t\u0161e tshela, t\u0161wela pele go nyant\u0161ha, efela  o mo le\u0161e le dijo t\u0161e dingwe. Ngwana o thoma go ithuta go ja morago ga kgwedi t\u0161e tshela.", "edition": "2022-12-ed1", "language_code": "nso"}
{"title": "PrEP e ka kgona  go thibela HIV\n", "author": "vukuzenzele unnamed\n", "text": "Sekhwama sa Karabelo sa Dikgaruru t\u0161a Bong le Polao ya Basadi (GBVF) se nepile go netefat\u0161a gore Afrika Borwa ga e na dipolao t\u0161a basadi; bana; le batho ba go wela ka sehlopheng sa batho ba go ratana ka bong botee (LGBTQIA+).Sekhwama se tsebagadit\u0161we ke Mopresidente Cyril Ramaphosa ka Dibokwane 2022 go thekga phethagat\u0161o ya Leanotharollo la Boset\u0161haba go GBVF. Go ya le ka websaete ya sekhwama, sekhwama se se bapala karolo e bohlokwa ka go tli\u0161eng phetogo, se itheile go dinyaki\u0161i\u0161o, ditemo\u0161o le thekgo go mekgatlo yeo e lwant\u0161hanago le GBVF.\nWo mongwe wa mekgatlo yeo e thekgwago ke sekhwama se ke Gugu Dlamini Foundation ya ka KwaZulu-Natal yeo ka ngwaga wa 2022 e filwego R250 000 ke Sekhwama sa Kara belo ya GBVF.\nMolaodiphethi\u0161i wa Gugu Dlamini Foundation, Mandisa Mabaso, o hlomile mokgatlo wo ka 2010 morago ga gore mmagwe \u2013 mohu Gugu Dla mini \u2013 a bolawe ka go kgatlwa ka maswika ka 1998 ka Durban morago ga go bolela gore o na le HIV . \u201cMokgatlo o ikemi\u0161edit\u0161e go matlafat\u0161a pu\u0161o ya selegae go kaonafat\u0161a karabelo ya GBVF, e lego sona selo se lego bohlokwa sa go tlo thu\u0161a go kgona go laola leuba la HIV ka Afrika Borwa,\u201d gwa realo Mabaso.\n\u201cE tlo re thu\u0161a gape go fokot\u0161a diphetet\u0161o t\u0161a HIV , go oket\u0161a phihlelelego ya go hwet\u0161a tlho komelo gape le go kaonafat\u0161a dipoelo t\u0161a maphelo bakeng sa basadi le banna bao ba fetet\u0161wego ebile ba amilwego ke HIV/AIDS,\u201d a tlalelet\u0161a ka go realo.\nMa\u0161eleng ao mokgatlo o a fiwago a thu\u0161a basadi le basetsana ba 522 255 le banna le ba\u0161emane ba 900 go t\u0161wa mala peng ao a amilwego ke GBV le dikgaruru t\u0161a ka malapeng; batho ba go phela ka bogolofadi bao ba tlai\u0161it\u0161wego; le batho ba LGBTQIA+, gwa realo Mabaso.\nGo ya ka UNAIDS, ka mafelong ao HIV e tlet\u0161ego kudu, basadi bao e lego bat\u0161wasehlabelo ba GBV ba lebagane le kgonagalo ya 50% ya gore ba tsenwe ke HIV . A mangwe a mabaka a se ke go katwa, le banna ba go gana go \u0161omi\u0161a dikhondomo.\nNaa PrEP ke eng?Ye nngwe ya ditsela t\u0161a go thibela phetet\u0161o ya HIV ke go nwa Pre-Exposure Prophylaxis (PrEP), e lego moriana woo o nwewago t\u0161at\u0161i ka t\u0161at\u0161i ke batho bao ba se nago HIV bao ba lego kotsing ya go fetelwa ka tsela ya thobalano goba go ihlabela ka diokobat\u0161i.\nKa Phato, Tona Joe Phaahla o bolet\u0161e gore Afrika Borwa e na le palo ya godimo ya t\u0161homi\u0161o ya PrEP ka Afrika ya sub-Sahara. O rile mafelo a tlhokomelo ya maphelo a ka Afrika Borwa a dipersente t\u0161e 70 goba a 2 419 ka palo, a akaredit\u0161e PrEP ka ditirelong t\u0161a ona t\u0161a ka mehla.\n\u201cMotho yoo a nwago PrEP ga a hloke go e nwa bophelo bja gagwe ka moka. A ka kgetha go e nwa nako le nako ge a le kotsing ya go ka fetelwa ke HIV .\nLe ge go le bjalo, gore PrEP e \u0161ome ka tshwanelo, e swanet\u0161e e nwewe t\u0161at\u0161i le lengwe le le lengwe [nakong yeo],\u201d Mabaso a netefat\u0161a ka go realo.\nPrEP e swanet\u0161e e \u0161omi\u0161we le mekgwa ye mengwe ya thibelo e bjalo ka dikhondomo t\u0161a banna le t\u0161a basadi ka gore PrEP ga e \u0161irelet\u0161e motho kgahla nong le malwet\u0161i a mangwe a go fetela ka thobalano, gomme ebile ga se thibelapelego.\nMabaso o re ka mabakeng ao e lego gore baratani ba nyaka go ba le ngwana, PrEP e ka kgona go thu\u0161a go thibela phetet\u0161o ya HIV go molekani yoo a se nago HIV mmogo le ngwana yo a sa imilwego.Go sa le bjalo, mathomong a ngwaga wo ba Setheo sa Taolo ya Dit\u0161welet\u0161wa t\u0161a Maphelo sa Afrika Borwa ba feti\u0161it\u0161e t\u0161homi\u0161o ya rini ya setho sa bosadi bjalo ka PrEP . Rini yeo e na le pilisi ya antiretroviral yeo e bit\u0161wago dapivirine,\n\ngomme yona e swanet\u0161e e fetolwe kgwedi ka kgwedi. Go tlalelet\u0161a seo, PrEP ye mpsha, e lego t\u0161hwaana yeo e dulago kgwedi t\u0161e pedi ka mmeleng wa motho, e sa emet\u0161e gore e feti\u0161we. Ge e se no feti\u0161wa, batho ba ka se sa hloka go ikgopot\u0161a gore ba nwe pilisi t\u0161at\u0161i ka t\u0161at\u0161i. Thobalano yeo e bolokegilego Mokgatlo wo o ikemi\u0161edit\u0161e go fokot\u0161a diphetet\u0161o t\u0161a HIV ka go t\u0161welet\u0161a pele t\u0161homi\u0161o ya dikhondomo le thobalano yeo e bolokegilego.\n\u201cRe hlohlelet\u0161a bana le baswa gore ba se tsenele t\u0161a thobalano e sa le ka pela go fihlela ba itoki\u0161it\u0161e go dira dikgetho t\u0161a maleba t\u0161a go itekanela,\u201d gwa realo Mabaso. \u201cRe hlohlelet\u0161a gape le thobalano yeo e bolokegilego ka go gatelela t\u0161homi\u0161o ya khondomo le go ba le molekano yo tee. T\u0161homi\u0161ompe ya diokobat\u0161i \u2013 kudu t\u0161eo di hlabelwago \u2013 e tloga e ganega kudu ka ge e oket\u0161a kotsi ya go fetelwa ke HIV ,\u201d a tlalelet\u0161a ka go realo.\nMokgatlo wo o matlafat\u0161a gape le batho bao ba phelago ka, ba lego kotsing ya, ebile ba amilwego ke HIV/GBV gore ba tsebe ditokelo t\u0161a bona le go fihlelela toka le ditirelo t\u0161a semolao go thibela le go hlotla kgatelelo ya ditokelo t\u0161a botho.\n\n\n\n", "edition": "2022-12-ed1", "language_code": "nso"}
