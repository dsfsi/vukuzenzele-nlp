Yintoni ekufuneka beyazile omama abancancisayo abane-HIV

vukuzenzele unnamed

Njengoko uMzantsi Afrika uqwalasela uSuku lwe Hlabathi likaGawulayo ngomhla woku-1 kwe yoMnga, iSebe lezeMpi lo KwaZulu-Natal lice bise oomama abane-HIV ukuba bacinge ngoku ncancisa kuphela iintsa na zabo kangangeenya nga ezintandathu.
Ngokwesebe, ukuba ungu-mama oncancisayo one-HIV , kubalulekile ukuba uxoxe ngeendlela zokuncancisa kunye nomcebisi wakho we-HIV .
Ukuba ukhetha ukuncancisa, qiniseka ukuba uyancancisa kuphela kwiinyanga ezinta ndathu zokuqala.
Uphando lubonise ukuba umntwana unamathuba amancinane kakhulu okufumana i-HIV kwibisi lebele ukuba ngaba umama u mncancisa ibele qha.
Ngeenyanga okhulelwe ngazo, naxa uncancisa, qiniseka ukuba usebenzisa ikhondom xa usabelana ngesondo ukuthintela naluphi na ulosuleleko olutsha. Ukuba unazo naziphi na iingxaki ezifana nokuqaqanjelwa ziingono okanye ngamabele, qiniseka ukuba uya ekliniki kwangethuba ukuze ufumane uncedo.
Isebe likucebisa ngamandla ukuncanciswa kwebele qha kuba kunceda usana lube namajoni omzimba awomeleleyo, kwaye kubekho ubudlelwane obuqinileyo phakathi komama kunye nosana. Ukuncancisa ku kwanciphisa umngcipheko kumama wokuba abe no mhlaza webele.
Iintetho ezingeyonyani kunye neziyinyani ngokuncancisaZininzi iintetho ezingeyonyani nezayanyaniswa nokunca ncisa, isebe liye lazibhenca ezintetho ngokuphendula le mibuzo ilandelayo ebuzwa rhoqo ngoomama abane-HIV kunye nabo bangenayo.
Umbuzo: Ummelwane wam uthe mandifumane iyeza loku coca isisu somntwana wam.
Ingaba oku kubalulekile?Impendulo: Umthubi, lubisi lokuqala lwebele nolukhu tshwa ngamadlala ebele emva kokubeleka, lulo olucoca indle emnyama yokuqala esiswini.
Awuyi kudinga nawaphi na amayeza okucoca ngakumbi njengoko ubisi lwebele luco-cekile, kwaye ngokwenene lufaka ifula esuswini, lusi khusele kwiintsholongwane.
Umbuzo: Kwiintsuku ezi mbalwa zokuqala, ukuba andinalo ubisi olwaneleyo, ndingamnika amanzi okanye olunye ubisi?Impendulo: Umthubi uyiyo yonke into efunwa ngumntwana. Kufuneka nje uncancise umntwana rhoqo ukuze wehlise ngolo hlobo wenza ubisi oluninzi. Cela umbelekisi ukuba akunike usana lwakho kwisiqingatha sokuqala seyure emva kokubeleka, ukuze ulufake ebeleni. Usana luya kufunda ngokukhawu-leza ukuba kuncancwa njani kwaye oku kuya kukunceda wenze ubisi oluninzi.
Umbuzo: Ndimncancisa ibele, kodwa umntwana akoneli. Ingaba kufuneka ndimnike nobisi olungumgubo?Impendulo: Hayi, ungehlisa ngokuncancisa umntwana rhoqo. Nika usana lwakho ixesha elaneleyo lokuncanca de aneliseke kwibele elinye, ukuze uqiniseke ukuba lufumana ola bisi lokugqibela nolufunyanwa ngumntwana ekupheleni kokuncanca.
Okukhona usana luncanca, kokukhona usehlisa.Umbuzo: Usana lwam lufuna ukuncanca rhoqo mhlawumbi andinabisi lwaneleyo?Impendulo: Mhlawumbi usana lakho lukhula ngokukhawuleza, kwaye ludinga ubisi oluninzi. Ngokunca ncisa rhoqo, unokwenza ubisi olwaneleyo kwiimfuno zosana. Ubisi aluyi kuphela.
Nika usana lakho ixesha elongezelelweyo lokuba luncancise musa ukususa usana ebeleni. Ukuba usana lakho luba namanaphukeni amanzi angaphezu kwesi thandathu yonke imihla, oko kuthetha ukuba wondliwa rhoqo (ubuncinci kanga ngesi-8 kuya ku-12 yonke imihla), kwaye umntwana utyeba kangangama-500g rhoqo ngenyanga, ngoko ke wenza ubisi olwaneleyo.
Umbuzo: Ukuba umntwana wam ukhala oko, ndenze ntoni?Impendulo: Thuthuzela usana lwakho ngokulubeka ebeleni. Iintsana kufuneka zisondele koonina. Oomama kunye neentsana abasebe nzisa igumbi elinye kuya kukukhuthaza oku. Ukuba usana lwakho lulambile, lunxaniwe okanye lukhathazekile, ukumncancisa ibele kuya kwamnelisa. Akuna kwenzeka ukuba ulincancise ngokugqithisileyo usana lwakho xa ulunika ubisi lwe-bele kuphela.
Umbuzo: Ingaba kulungile ukuliseza ezinye iziselo?Impendulo: Hayi, ukongeza ezinye iziselo kuthetha ukuba usana lakho luse mngciphekweni wokufumana izifo ezinjengorhudo kunye nokukrala kwemiphunga (inyumoniya). Kwakhona, ukuba usana lufumana ezinye iziselo, aluyi kuncanca rhoqo kwaye awuzukwazi ukwe hlisa.
Umbuzo: Aluwadingi na amanzi usana lwam xa ku shushu?Impendulo: Hayi, ubisi lokuqala lunamanzi amaninzi kwaye luphelisa unxano losana lakho. Qiniseka nje wena ukuba ulincancisa rhoqo usana lwakho xa kushushu.
Umbuzo: Ndikongeze nini okunye ukutya?Impendulo: Emva kwee nyanga ezintandathu, qhubeka nokuncancisa nje ngakuqala, kodwa wongeze nokunye ukutya. Umntwana ulungele ukuqala ukufunda ukutya emva kweenyanga ezintandathu.  vNgolwazi oluthe vetshe kunye noncedo oluvela kwi-Gugu Dlamini Foundation,  tyelela ku: www.gugudlamini-foundation.org.  Ngolwazi oluthe vetshe malunga  ne-PrEP, tyelela  iziko lezempilo  elikufutshane  nawe.
