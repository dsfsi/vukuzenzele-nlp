

==================================================================================================================

Page:3

Vuk’uzenzele YOUTH FOCUSDITABA TŠE AKARETŠAGOSe sengwe le se sengwe seo o swanetšego go se tseba ka ga moputso wa fasefase wa kgapeletšoDale HesMoAfrika Borwa yo mongwe le yo mongwe yo a šomago o na le tokelo ya go hwetša moputso o mokaone gore a iphediše le ba lapa la gagwe.  Ka Moputso wa Fasefase wa Bosetšhaba wa Kgapeletšo wo o fetišitšwego go ba molao semmušo ke Mopresidente Cyril Ramaphosa mathomong a ngwaga wo, tokelo ye bjale e šireleditšwe semmušo.
Tona ya Kgoro ya Bašomi Mildred Oliphant o boletše gore moputso wa fasefase o ka se tšeele legato meputso ya fasefase ye e beilwego yeo go šetšwego go dumelelanwe ka yona, ka go diriša ditumelelano tša seboka tša ditherišano ka ga meputso.
“Moputso wa fasefase wa kgapeletšo o tla hola kudukudu bao ba sa hwetšago mopu-tso wa fase kudu wo o lego ka fase ga R20 ka iri. Lefapha leo le tlago holega kudu ke la intasteri ya kamogelo ya baeti, fao o hwetšago gore bašomi ba hwetša fela tšhelete ya dithipi bjalo ka letseno,” a realo.
Ditokelo tša gago ka fase ga Molao wa Moputso wa Fasefase wa Kgapeletšo •	Ka fase ga Moputso wa Fasefase wa Kgapeletšo, bašomi ka mafapheng a mantši ga se ba swanela go lefša tšhelete ya ka fase ga R20 ka iri ya mošomo.
•	Se ga se akaretše bašomi ba dipolaseng, bao ba swanetšego go lefša bo nyane R18 ka iri, bašomi ba ka gae (R15 ka iri) le bašomi ba Lenaneo leo le Katološitšwego la Mešomo ya Setšhaba (EPWP) (R11 ka iri).
•	O swanetše go lefša bonyane moputso wa fasefase wa kgapeletšo go iri ye nngwe le ye nngwe yeo o e šomago.
Ge e le gore o šoma diiri tša ka fase ga tše nne ka letšatši, o swanetše go no lefša diiri tše nne ka botlalo.
Naa o swanetše go ba o hwetša bokae ka kgwedi?•	Ge e le gore o hwetša R20 ka iri gomme o šoma diiri tše seswai ka letšatši mo matšatšing a mahlano a beke, gona o swanetše go lefša R800 ka beke. Ka kgwedi, mongmošomo wa gago o swanetše go go lefa R3 466.40.
•	Ge e le gore o hwetša R20 ka iri gomme o šoma diiri tše senyane ka letšatši mo matšatšing a mahlano a beke, gona o swanetše go lefša R900 ka beke. O swanetše go lefša R3 899.70 ka kgwedi.
•	Ge e le gore o mošomi wa polaseng yo a hwetšago R18 ka iri gomme o šoma diiri tše 40 ka beke, gona o swanetše go lefša R3 119.76 ka kgwedi. Ge e le gore o šoma diiri tše 45 ka beke, gona o swanetše go lefša R3 509.73.
•	Ge e le gore o mošomi wa ka gae yo a hwetšago R15 ka iri gomme o šoma diiri tše 40 ka beke, gona o swanetše go lefša R2 599.80 ka kgwedi. Ge o šoma diiri tše 45, o swanetše go lefša R2 922.75.
O swanetše go tšea magato afe ge e le gore o lefša tšhelete ye nnyane ya ka fase ga moputso wa fasefase wa kgapeletšo?Dingongorego di ka dirwa ka Kgorong ya Bašomi ya kgauswi le wena, goba di ka lebišwa thwii go Mokho mišenara wa Bonamodi, Poe lanyo le Kagišo (CCMA).
CCMA e butše dinomoro tše pedi tša megala tšeo ka tšona e tlago amogela dinyakišišo: 011 377 6627 le 011 377 6625.

  Moputso wa fasefase wa kgapeletšo, phenyo go bašomiMOPutSO w A fASEf ASE wa kgapeletšo wo e lego kgale o emetšwe o tliša diphetogo ebile o na le seabe se sekaone maphelong a batho.
Siya MitiMoputso wa Fasefase wa Bosetšhaba wa kgapeletšo wa R20 ka iri goba R3 500 ka kgwedi, wo o thomilego go šoma ka la 1 Pherekgong, o tla šireletša bašomi bao ba lego kotsing gore ba se ke ba šomišwa bošaedi.
Ka ge o goeleditšwe ke Mopresidente Ramaphosa ka Dibatsela 2018, Moputso wa Fasefase wa kgapeletšo o amogetšwe ke Khonkrese ya Mekgatlo ya Bašomi ya Afrika Borwa (Cosa-tu) bjalo ka kgato ya mathomo go lebilwe go moputso wa go  iphediša go bašomi bao ba ka bago ba 6.4 milione ka ma-fapheng a dithekišo, a tšhireletšo le a tlhwekišo.
Le ge se e le ditaba tše botse go bašomi ba bantši, mošomi wa tlhapetšo wa ka East London Zolile Binta o bolela gore ba ile ba swanela ke go ngala mošomo gore ba hwetše tiišetšo ya gore ba tla hwetša R20 ka iri.
“Re tlo o hwetša [moputso wa fasefase wa kgapeletšo] mo  kgweding ye la mathomo. Go tloga	ka	2010	go	fihla	ka	Pherekgong ngwaga wo re be re hwetša R11 ka iri. Re šoma ka intastering ye kotsi gomme re nyaka tšhelete ye e fetago R20 ka iri.
“Ke na le bana ba šupa, yo monnyane go bona o na le mengwa ga ye 17. Bana ba rena ga ba hwetše mešomo gomme mosadi wa ka ke mosadi wa lapa. Le moputso wa fasefase wa kgape-letšo ga se wa lekana. Le ge go le bjale, o tla tliša phetogo ka gobane peleng re be re hwetša tšhelete ya magareng ga R1 500 le R2 000,” gwa bolela Binta.
Mohlapetši yo mongwe yo leina la gagwe e lego Nombeko Ze nani o boletše gore moputso wa fasefase wa kgapeletšo o tla tliša phapano ye kgolo bophelong bja gagwe ebile o tla šireletša bašomi gore ba se ke ba šomišwa bošaedi.
Morulaganyi wa tikologo wa Mokgatlo wa Temokrasi wa Bašomi ba tša Dinamelwa, Phatlalatšo ya Dithoto le bao ba Amegago, Melumzi Ndongeni, o boletše gore le ge e le gore mopu-tso wa fasefase wa kgapeletšo o tla tliša phapano maphelong a bašomi ba bantši, bengmešomo ba bangwe ba nyaka mokgwa wa go tšhabela se ka go fokotša diiri tšeo di šomelwago ka nako ya mošomo.
“O tla tliša phapano, eupša go sa na le mathata ao a sa swanetše-go go rarollwa. Ee, moputso wa fasefase wa kgapeletšo o saennwe go ba molao, eupša ke dikhamphani tše mmalwa fela tšeo di o obamelago. Dikgwebo tše dingwe tšeo di bego di lefa tšhelete ya go feta R25 ka iri go fa mohlala, di fokoditše tefelo yeo go ya go R20 ka iri, gomme di bolela gore di na le mathata a ditšhelete. Ga go seo go ka dirwa go ka sona ka gobane ba obamela molao,” gwa bolela Ndongeni.
v  Ka fase ga Moputso wa Fasefase wa Bosetšhaba wa Kgapeletšo, bašomi ka mafapheng a mantši ba swanetše go lefša tšhelete ye e sego ka fase ga R20 ka iri.

 7Hlakola 2019 Kgatišo 2