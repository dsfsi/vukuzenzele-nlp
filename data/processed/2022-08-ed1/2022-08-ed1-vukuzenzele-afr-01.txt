Bemagtig vroue deur landbou

Owen Mngadi

Dr Ethel Zulu is ’n merkwaardige kleinboer wie se ster al blinker skyn.
Sy gebruik haar diep gaande begrip van voeding en jare se ervaring om organiese hoenders te teël en organiese groente te kweek op haar plaas, met die doel om ander vroue te bemagtig om kommersiële boere te word.
Dr. Zulu (48), wat ŉ dok torsgraad in voeding het, besit ŉ 23-hektaarplaas in Cullinan buite Pretoria, waar sy organiese groente kweek en hoenders teël en dan agro-verwerk om aan verskeie supermarkte te verskaf. Haar plaas is ook opleidingsgasheer vir 20 studente wat landboustudies nastreef. Dr. Zulu het uit haar pos by die Noordwesprovinsie se departement van landbou bedank om haar opleidingsagentskap, Hope Nutrition Business Consultants, te stig. Dit nadat sy na Gauteng verhuis het maar nie werk as ’n voedingkundige kon kry nie.Sy is geesdriftig oor landbou en haar droom is om soveel moontlik vrouens by boerdery te betrek, ŉ sektor wat volgens haar die poten-siaal het om te bemagtig en werk te skep.“Ek het vir agt jaar gedien, saam met landbou-uitbreidingsbeamptes gewerk en ons het baie boere met voedselsekerheid, higiëne en voeding gehelp. Landbou is my passie vandat ek jonk is en ek het nooit gedink dat ek iets anders sou doen nie.”Dr. Zulu verduidelik dat sy deur haar opleidingsagent skap al regoor ses provinsies bedrywig is en vrouens en jongmense help om hul boerderywerksaamhede te bestuur.
 Kommersiële pluimveeboerderyDr. Zulu het in 2017 besef dat haar opleiding nutteloos is sonder resultate, en koop toe ŉ plaas om haar kennis te neem van woord tot daad.Sy is vandag ŉ kommer siële pluimveeboer met meer as 7 500 braaihoenders. Haar aanvanklike plan was om slegs organiese groente te kweek. “Ek het hoenders vir bemesting benodig. Ek het na mense se huise toe gegaan om dit te gaan haal om my groente organies te hou. Dit is hoe die idee van
braaihoenders ontstaan het. Ons het binne twee jaar 5 000 braaihoenders geteël en aan plaaslike supermarkte begin ver skaf.”Sy voeg by dat haar hoenders organiese plaashoenders is, met geen hormoontoevoegings nie. Sy gebruik hoendermis om groente soos spinasie, broccoli, kool en rissies te kweek. Dr. Zulu verskaf ook haar vars produkte aan straatverkopers, bykomend tot supermarkte. Haar werksaamhede is so suksesvol dat sy tans 12 vrouens permanent in diens neem. Pluimvee is, volgens dr. Zulu, die belangrikste sektor in die land, aangesien die meeste gesinne meer hoender as enige ander soort vleis eet.Dr. Zulu hoop om elke jaar meer as 1 000 vrouens regoor die land in boerdery op te lei. Sy wil ook een van Suid-Afrika se staatmakerprodusente van plaashoenders en organiese groente wees. Sy raai vroulike aspirantboere aan om klein te begin en om nie vir regeringsteun te wag nie. “Regeringsondersteu-ning sal ŉ hupstoot wees wanneer jy dit bekom. Niks keer jou om met 20 braaihoenders te begin as jy 3 000 wil teël nie. Nader plaaslike supermarkte om inligting oor die gehalte wat hulle wil hê, te kry, en werk in groepe sodat jy aan hul vereistes van gehalte en hoeveelheidaanvraag kan voldoen,” voeg sy by.
Bemagtig vroue deur landbou
Dr. Zulu glo dat landbou ŉ rol kan speel in die ekonomiese bemagtiging van vroue en om meer werke vir vroue te skep. “As jy ŉ vrou bemagtig, bemagtig jy die nasie. Ons kan ons kennis deel en meer mense betrek.”Sy voeg by dat vroue nie hulself hoef te beperk tot primêre landbou nie, maar dat hulle ook ander aspekte van die bedryf soos agro-verwerking, verpakking en herverkoop moet verken.“Finansiële onafhanklikheid is die enigste ding wat ons kan help om die plaag van geslags gebaseerde geweld stop te sit en dit kan bereik word deur onder meer boerdery,” sê dr. Zulu.




