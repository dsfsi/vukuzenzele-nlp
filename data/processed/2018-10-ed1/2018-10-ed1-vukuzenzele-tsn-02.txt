Mokhukhu o fetolwa go nna spa sa manobonobo

Nonkululeko Mathebula

Thaini Masakane o itiretse leina ka go fetola mokhukhu go nna spa.
Kgwebo ya gagwe e e kwa Bo tshabelo mo Foreisetata, Victory Body and Nail Studio , e gola le go ngoka batho go tswa gotlhe bao ba tlang go tla go ipaakanya le go neneketswa.
Ka maitemogelo a gagwe a go rekisa  Tupperware  a le dingwaga di le 19, ga jaana a le dingwaga di le 28 o rile e sale a na le lerato la go tsamaisa kgwebo eo e leng ya gagwe mme o itumela tota go bo a simolotse loeto lono.
“Ke simolotse ke direla mo ngwe mo intasetering eno mme ke kwa ke iponetseng maitemo gelo gone,” a rialo, a tlaleletsa ka gore o ithutetse gape le tsa bontlafatsi kwa kholetšheng ya thuto le katiso ya tiro ya matsogo le ya setegeniki (TVET) ya Mo theo kwa Bloemfontein.
Kwa bofelong o ne a kgona go itshimololela kgwebo ya gagwe mme ga a ikotlhaele seo fa e sale.
Kgwebo ya gagwe e tswala sekga la sa mmaraka o o bulegileng mo Botshabelo e bile o na le bareki ba ditirelo tsa gagwe ba ba nnang ba ntse ba oketsega. O neelana ka ditirelo tse di latelang: go kgabisa dinala tsa diatla le tsa maoto, go sidila mmele, go tlosa meriri le go kgabisa sefatlhego.
Ditshwantsho tse a di phasala ditseng mo mafaratlhatlheng a ditlhaeletsano ka ga spa sa gagwe se sentle se se leng mo mokhukhung se ne sa tlalatlala gotlhe morago jaana, ka batho ba tlotlomatsa boitshimoledi jwa ga Masakane ba bo ba re o rotloetsa gape le basetsanyana ba kwa makeisheneng.
Spa seno, se se leng ka fa gare ga mokhukhu wa masenke a mantšhwa a a phatsimang o o tshwanang le mekhukhu e mengwe, se manobonobo e bile se siametse go ka neelana ka ditirelo tseno tse di maleba.  “Tsibogelo e ke e boneng ke e ke neng ke sa e solofela. Ke santse ke maketse.
Ke ikokobeletsa tshegetso e ntle e ke e bonang go tswa mo  baaging ba kwa motseng le ba ba tswang kwa ntle ga Foreisetata.”Masakane ke khutsana mme o godisitswe ke rakgadi wa gagwe yo a neng a na le kgwebo ya dikoko, gape a rekisa dimona mone, dikuku le matokomane: seno ke sesupo se se feletseng sa gore bogwebi ke selo  se se leng mo mading mo lelapeng leno.
“Toro e kgolo ya me ke go bona kgwebo ya me e gola go nna  kgwebokgolo eo e tla kgonang go tlhola ditiro le go neela bašwa tshepo gore ba ka nna sengwe le sengwe se ba batlang go nna sona mo botshelong fela fa ba tsepami sa maikutlo a bona mo go sona,” go rialo Masakane.
O rile ga jaana maikaelelo a gagwe ke go godisa kgwebo ya ga gwe ka go bona ikatiso e e fetang eo a nang le yona jaanong go kgo na go oketsa mefuta ya ditirelo tse a neelanang ka tsona.