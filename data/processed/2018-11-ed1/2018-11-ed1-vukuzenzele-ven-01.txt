Driving Ambitions i ita uri vhathu vha re na ṱhoḓea dzo khetheaho vha kone u reila.

vukuzenzele unnamed

Vhathu vhane vha vha na ṱhoḓea dzo khetheaho vha a konḓelwa tshifhinga tshinzhi u swike lela zwikhala zwine vhathu vha si na vhuholefhali vha zwi swike lela.
Tshiṅwe tshazwo ndi u guda u reila tshiendedzi. Fhedzi mbekanyamushumo i sa ngi dziṅwe ya Dzangano ḽa QuadPara ḽa Afrika Tshipembe (QASA) ḽo gudisa vhathu vha 120 vhane vha khou tshila na vhuholefhali u reila zwiendedzi zwo itelwaho vhaholefhali thwii, hune vha 80 khavho vho kona u wana ḽaisentse dza u reila.
“Vhathu vhane vha khou tshila na vhuholefhali vha livhana na khaedu khulu tshifhinga tshinzhi kha u tshimbi la, zwihulu ngauri a vha koni u shumisa vhunzhi ha tshumelo dza zwiendedzi zwa nnyi na nnyi. Ro vha ri tshi khou tama u tandulula thaidzo hei, zwihuluhulu u itela uri vhathu vha tholee,” vho ralo CEO wa QASA Vho Ari Seirlis vhane na vhone vho holefhala milen zheni.
Heyi yo vha yone ṱhuṱhu wedzo ya mbekanyamushu mo ya Driving Ambitions, ine yo thomiwa nga 2013. QASA yo ṱangana na khamphani ya u hadzimisa zwiendedzi ya Avis u amba nga ha u gudisa vhathu vha vhaholefhali uri vha reila hani zwiendedzi zwo itwaho u ya nga ha ṱhoḓea dzavho.
“Avis yo pfesesa ṱhodea, ya dovha hafhu ya vhona ndeme khayo, sa izwi i tshi hadzimisa zwiendedzi zwine zwa langulwa nga zwanḓa. Vho tenda u lambedza nga goloi yashu ya u tou thoma uri i shumiswe u ita nḓowenḓowe ngayo,” vho ralo Vho Seirlis.
Khumbelo dza mbekanyamushumo iyi dzo vulea kha vhaholefhali vha zwoṱhe zwanḓa na milenzhe na vho holefhalaho milenzhe fhedzi vhane vho no vha na ḽenasi.
“Vha ya u ṱhaṱhuvhiwa nga mushumi wa zwa nyonyoloso u khwaṱhisedza uri vha a kona u ḓitshimbidza naa na uri vha na vhukoni ha u endedza hu si na khombo naa. Hu itwa ndingo dza u itela u vhona uri ane a shela mulenzhe a nga kona u ḓibadelela vhugai kha hei mbekanyamushumo, yo salaho ya lambedzwa,” Vho Seirlis vho ṱalutshedza.
Vhane vha khou shela mu lenzhe vha wana nḓowenḓowe dzo fhelelaho dza u guda u reila, u swikela vha tshi lugela u lingiwa.
Ḽiṅwe ḽa mafhungo a gundo a QASA ndi ḽa nga Vho Car ol Khoza, vhane vho wana khombo ya tshiendisi miṅwa ha mivhili yo fhiraho. Vho sala milenzhe yavho i sa shumi.
“Vhuendi ha nnyi na nnyi ho vha ho no tou vha maḽisambilu kha nṋe. Ndi khou humbula ḽiṅwe ḓuvha ndi tshi dzhena thekhisini, vho ndzhenisa nga ngomu vha sia wiḽitshee yanga nnḓa u itela uri vha ḓadze thekhisi,” vho ralo Vho Khoza.
Nga thikhedzo ya Driving Ambitions, Vho Khoza vho swikelela muḽoro wavho wa u wana ḽaisentse yavho ya u reila.  “Ndi livhuwa QASA kha u vhuedzedza mbofholowo yanga, vhuḓilangi na vhuḓi fulufheli.”