

==================================================================================================================

Page:3

HEALTH Vuk’uzenzele3November 2022 Uitgawe 1 VANAF DIE UNIEGEBOUŉ Miljoen werksen lewensbestaansOns het minder as twee jaar gelede die Presidensiële Werkskeppingstimulus bekendgestel om werksgeleenthede te skep en mense se lewensbestaan te ondersteun as deel van ons ondersteuning van die ekonomiese herlewing na die KOVID-19-pandemie.Die Presidensiële Werk skeppingstimulus het pas die mylpaal van een miljoen deelnemers bereik sedert dit tot stand gebring is.Hierdie prestasie is danksy ŉ gesamentlike poging regoor die regering en die breër gemeenskap, insluitend die privaatsektor, gemeenskapsgebaseerde organisasies en vele ander. Die program dra by tot werkskepping terwyl die ekonomie kans kry om te herstel en werk te skep op die skaal waarop ons dit benodig. Soos ons ekonomiese groei nastreef om behoorlike en volhoubare indiensneming op ŉ veel groter skaal te bied as wat tans die geval is, sal ons voortgaan om te bou op die sukses van die Presidensiële Werkskeppingstimulus en sy reikwydte uitbrei. Dit is nog steeds baie nodig om die herstel van die arbeidsmark aan te vul. Dit ondersteun ook die ekonomie se herstel op belangrike maniere. In ‘n situasie waar ŉ gebrek aan werksondervinding ŉ groot struikelblok is om werk te kry, verskaf hierdie programme hoëgehalte-werksondervinding. In die grootste program wat deur die stimulus ondersteun word, byvoorbeeld, is byna 600 000 jongmense as skool assistente in meer as  22 000 skole in elke hoek van die land geplaas. Die skole se bestuur, onderwysers en ander belanghebbendes stem almal saam dat die bydrae van hierdie skoolassistente die leeromgewing in hierdie skole verbeter het. Baie mense wat hul eie ondernemings het, se lewens-bestaan is ontwrig deur die pandemie. Die kreatiewe sektor is veral sleg deur die pandemie getref. Ondersteuning is in hierdie sektor aan mense verskaf om vir hulself en vir ander mense werk te skep. Die flieks, musiek en opvoerings wat nou vervaardig word, sal voortaan in staat wees om ŉ verdere inkomste te verdien uit die verkope van regte, kaartjies en tantième. Dit het alles bygedra tot die groei van die sektor. Die Presidensiële Werk skeppingstimulus het ook volhoubare lewensbestaan ondersteun. Meer as 140 000 bestaansboere het koop bewyse vir produksie-insette ontvang om hulle te help om voort te gaan met produksie en uit te brei na aanleiding van die ontwrigting van KOVID-19.Een so ŉ begunstigde is die 36-jarige Phindile Ngcoya van Richmond in KwaZulu-Natal. Sy is een van tien lede van ŉ gesinsboerderykoöperatief en sê die koopbewys wat sy ontvang het, het die nuwe koöperatief gehelp om te oorleef en winsgewend te raak. Die Presidensiële Werk skeppingstimulus ondersteun ook afgestudeerdes met geleenthede wat vir onder andere verpleegsters, weten skaplikes en vakmanne geskep word. Ses-en-twintig universiteite help om werklose afgestudeerdes te plaas in ŉ werk wat betrekking op hul kwalifikasies het. Die departement van wetenskap en innovasie het ŉ reeks innoverende burgerlike wetenskaps-programme bekendgestel, waaronder die Duzi uMngeni-bewaringstrust wat plaaslike jeug in diens neem as “Enviro-Champs” om die gemeenskap te bemagtig om plaaslike waterbronne te rehabiliteer. Nog ŉ program van die departement help entrepreneurs om sakegeleenthede in die groen ekonomie te ontwikkel.Openbare-indiensnemings programme het ook ŉ direkte positiewe impak op gemeenskappe, aangesien hulle werk skep tot voordeel van die hele gemeenskap. In die geval van die Presidensiële Werkskeppingstimulus sluit dit in die verbetering van leer in skole, die opgradering van informele nedersettings, ondersteuning van slagoffers van geslagsgebaseerde geweld, omgewingsbewaring en innoverende afvalherwinning. Die Presidensiële Werkskep pingstimulus is op die been gebring weens die toenemende werkloosheidskrisis tydens die KOVID-19-pandemie. Alhoewel die pandemie afgeneem het, het werkloosheid nie afgeneem nie. Die inkomste wat verdien is na aanleiding van die Presidensiële Werkskeppingstimulus-programme bied ŉ ekonomiese inspuiting aan kleinen informele ondernemings in plaaslike ekonomieë regoor die land. Skoolassistente wat in Umgungundlovu in diens geneem is, bestee hul inkomste in Umgungundlovu. Dieselfde geld vir Putsonderwater.In plaas van die deursypeleffek, word geld direk geplaas in die hande van die gemeenskappe wat dit die nodigste het. Daardie geld sirkuleer dan plaaslik en “syfer na bo” in die breër ekonomie. Dit is hoekom ons dit ŉ stimulus noem, want die hele ekonomie baat saam met die samelewing daarby.Deur middel van die Presidensiële Werkskeppingstimulus het ons energie, toewyding, kreatiwiteit, innovering en geleenthede ontsluit. So bou ons in die proses ŉ samelewing wat werk. Meer as een miljoen mense het direk daarby gebaat. Talle mense in die gesinne en gemeenskappe van hierdie deelnemers het die impak van die stimulus ervaar. Ons taak is om die impak van hierdie werk uit te brei en te versterk. Danksy die Presidensiële Werkskeppingstimulus het ons nou honderdduisende mense met waardevolle werksondervinding. Die meeste van hierdie mense kan maklik opgespoor word deur middel van die SAYouth.mobi platform.Ons doen ŉ beroep op besighede om hierdie jongmense met hul nuutgevonde werksondervinding in diens te neem namate hulle die programme voltooi. As werknemers eers die Presidensiële Werkskeppingstimulus sien as ŉ geleentheid en platform waar jong talent opgespoor kan word, sal ons in staat wees om die volle potensiaal van hierdie innoverende en uiters suksesvolle inisiatief te realiseer.
 vgeleenthede en dit raak net meer