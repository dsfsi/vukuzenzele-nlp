

==================================================================================================================

Page:3

HEALTH Vuk’uzenzele3Ngwanaitseele 2022 Kgatiso GO TSWA KWA UNION BUILDINGSMilione wa ditšhono tsa ditiro le tsa go iphedisa, Mo dingwageng tse di ka fa tlase ga di le pedi tse di fetileng, re ne ra thankgolola Letsholo la Maditshegetso a go Tlhola Ditiro la Moporesitente maitlhomo e le go tlhola ditiro le go ema nokeng ditsela tse batho ba iphedisang ka tsona jaaka e le karolo ya go ema nokeng dikgato tsa go tsosolosa ikonomi ya rona morago ga gore e ripitliwe ke leroborobo la COVID-19.Letsholo la Maditshegetso a go Tlhola Ditiro la Moporesitente fa e sale le simololwa le fitlheletse palo e le ipeetseng yona ya go dira gore batseakarolo ba le milione ba nne le seabe.Se re se fitlheletseng seno ke ka ntlha ya tirisanommogo e re nnileng le yona mmogo re le puso le setšhaba ka kakaretso mmogo le makala a poraefete, mekgatlho ya baagi le ba bangwe gape ba bantsi.Ka ntlha ya fa go tsaya nako gore re tsosolose ikonomi le go dira gore e tlhole ditiro ka lebelo le re le tlhokang, letsholo leno le na le mosola mo go tlholeng ditiro.Fa re tswelela ka dikgato tsa go godisa ikonomi gore e kgone go re tlholela ditiro tse di nang le seriti tse di tla nnelang ruri ka bontsi jo bo kgonagalang, ka fa letlhakoreng le lengwe re tla tswelela go agelela mo godimo ga tseo re atlegileng mo go tsona ka ntlha ya Letsholo la Maditshegetso a go Tlhola Ditiro la Moporesitente mme ra godisa mosola wa lona. Re tshwanetse gape re akgole le kgato ya go itharabologelwa ga ditiro. Kgato eno le yona ke e nngwe ya tse di emang nokeng ditsela tse di bo tlhokwa tsa go tsosolosa ikonomi.Mo maemong a o fitlheleng e le gore batho ba palelwa ke go iponela ditiro ka ntlha ya fa ba sena maitemogelo mo tirong, matsho-lo ano a rarabolola matsapa ano ka go ba tlamela ka ditšhono tsa go bokeletsa maitemogelo mo ditirong tsa maemo a a kwa godimo.Mo letsholong le legolo le le enngweng nokeng ke letsholo leno la moporesitente, go naya motlhalanyana fela, bašwa ba ka nna 600 000 ba neilwe ditšhono tsa ditiro tsa go thusana le barutabana kwa dikolong di feta di le 22 000 ka fa nageng. Batsamaisi ba dikolo, barutabana le banna leseabe mo dikolong botlhe ba a dumelana gore go nneng teng ga bathusi ba barutabana go nnile le mosola o mogolo mo go direng gore tsotlhe di tsamaye ka tshiamo mo dikolong. Batho ba bantsi ba ba neng ba iphedisa ka go itirela letseno ka ntlha ya leroborobo ba ne ba ketefalelwa ke botshelo. Lephata la boitapoloso bogolosegolo le nnile le matsapa a a seng kana ka sepe. Mo lephateng leno batho ba ne ba thusiwa ka bontlhabo ngwenyana jo bo rileng gore ba kgone go itlholela ditiro le go tlholela batho ba bangwe ditiro. Metshameko ya difilimi, mmino le metshameko ya mo seraleng e ba kgonneng go e dira jaanong e kgona go ba direla letseno ka go rekisetsa ditheo ditshwanelo tsa go ka e tshameka, ka go rekisa dithekete mmogo le ka go iponela madi a a tswang mo go rekisiweng ga metshameko eno. Matsapa ano otlhe a na le mosola mo go godiseng lekala leno.Letsholo la Maditshegetso a go Tlhola Ditiro la Moporesitente le eme gape nokeng le ditsela tse batho ba iphedisang ka tsona. Balemirui ba feta ba le  140 000 ba neetswe diboutšhara tsa go reka ditlhagisiwa gore ba kgone go simolola ka go lema le go godisa dikgwebo tsa bona morago ga gore di kgorelediwe ke COVID-19.Yo mongwe wa bao ba unngwe tsweng ke molemirui wa dingwa ga di le 36 e bong Phindile Ngcoya wa kwa Richmond kwa porofenseng ya KwaZulu-Natal. Ke yo mongwe wa ba le lesome bao malapa a bona a nang le dikgwebo tsa temothuo mme o tlhalositse gore boutšhara eo a e amogetseng e tswetse mosola kgwebo ya gaabo e ntšhwa gore e se phutlhame le go dira gore e kgone go itirela letseno.Letsholo la Maditshegetso a go Tlhola Ditiro la Moporesitente le ema gape nokeng le bao ba weditseng dithuto tsa bona tse digolwane, ka go neela bao ba ithutetseng booki, dithuto tsa saense, tiro ya diatla le ba bangwe ditšhono tsa ditiro. Diyunibesiti di le 26 di thusana le letsholo leno gore go thapiwe bao ba weditseng dithuto tsa bona mo diphatlhatirong tse di tsamaisanang le dithuto tse ba ithutetseng tsona.Lefapha la Saense le Boitshimololedi le thankgolotse matsholo a le mantsinyana a boitshimololedi mo mererong ya saense go thusana le baagi, go tshwana le la Duzi uMngeni Conservation Trust, e leng letsholo le le thapang bašwa mo metseng e ba nnang mo go yona gore e nne bona ba ba gogang kwa pele merero ya go tlhokomela tikologo e leng yona kgato ya go dira gore baagi ba nne le seabe mo go tsosoloseng metswedi ya metsi mo tikologong eo. Le lengwe la matsholo a lefapha leno ke le le thusang bao ba itshimololelang dikgwebo ka go ba thusa go kwala makwalo a go tshitshinya dikgwebo tse di tsamaisanang le ikonomi ya tshomarelo tlhago.Matsholo a tlhokomelo ya tikologo a a thapang baagi le ona a botlhokwa thata mo setšhabeng gonne a tlhola ditiro tse di mosola mo setšhabeng. Fa go tla mo Letsholong la Maditshegetso a go Tlhola Ditiro la Moporesitente, lona le ema nokeng thuto mo dikolong, le tlhabolola mafelo a baipei, le thusa batho ba ba fetileng mo mathateng a tirisodikgoka e e totileng batho ba bong jo bo rileng (GBV), le thusa mo mererong ya tshomarelo ya tlhago mmogo le go ema nokeng boitshimololedi mo ditheong tsa go olela ditlakala.Gore Letsholo la Maditshegetso a go Tlhola Ditiro la Moporesitente le thankgololwe e ne e le ka ntlha ya matsapa a botlhokatiro a a neng a retetse ka ntlha ya leroborobo la COVID-19. Le fa tota leroborobo leno le setse le fokotsegile, botlhokatiro bona bo santse bo le teng. Letseno le go iponetsweng lona ka ntlha ya Letsholo la Maditshegetso a go Tlhola Ditiro la Moporesitente le thusitse tota dikgwebopotlana le dikgwebo tse di sa kwadisiwang semmuso tse di leng teng mo diikonoming tsa ka fa nageng. Batho bao ba thapilweng go thusana le barutabana mo dikolong kwa motseng wa Umgungundlovu mogolo wa bona ba o dirisa gona mo motseng oo. Go fela jalo le kwa Putsonderwater.Go na le gore "ba ba dikobo di khutshwane ba unngwelwe ka go sela mafofora mo maotong a bao khumo ya bona e rothang le ka dinala", jaanong madi a neelwa fela metse e baagi ba yona ba a tlhokang thata. Madi ao a dirisiwa gona mo motseng wa bona mme 'fa a tswa foo a tsena' mo ikonoming e kgolo ya naga.Ke ka ntlha ya seo letsholo leno re le biditseng la Maditshegetso gonne ikonomi yotlhe e a  unngwelwa mmogo le baagi.Ka ntlha ya Letsholo la Maditshegetso a go Tlhola Ditiro la Moporesitente, re kgonne go dira gore go nne le mafolofolo, go nne le maikemisetso, go nne le boitlhamedi, go nne le boitshimololedi e bile gape go nne le ditšhono. Ka go dira jalo, re aga setšhaba se se tla re tswelang mosola.Ke batho ba feta ba le milione ba ba unngwetsweng. Ke batho ba bantsi ba ba boneng mosola wa letsholo leno, bao ba unngwe tsweng ka namana le bao ba bobona e leng bona ba ba  unngwetsweng.Se re saletseng ke go se dira jaanong ke go dira gore tiro eno e tsenyelediwe.Ka ntlha ya Letsholo la Maditshegetso a go Tlhola Ditiro la Moporesitente, jaanong re na le batho ba feta makgolokgo lo a diketekete ba ba nang le maitemogelo a a botlhokwa mo ditirong. Bontsi jwa batho bano go bonolo thata go ikgolaganya le bona gonne ba mo webesaeteng ya bašwa ba ba batlang ditiro ya SAYouth.mobi. Re ikuela mo dikgwebong gore di thape bašwa bano ba jaanong ba sa tswang go iponela maitemogelo a ditiro fa letsholo leno le garela.Fa bathapi ba ka sola mosola Letsholo la Maditshegetso a go Tlholalela Bašwa Ditiro la Moporesitente ka go thapa bašwa mo webesaeteng eno, ke foo mo re tla bonang mosola ka botlalo wa letsholo leno le le tsamaileng le dira bontle e le ruri.
 vmme palo eno e tswelela go golela pele