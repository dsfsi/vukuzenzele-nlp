

==================================================================================================================

Page:3

HEALTH Vuk’uzenzele3Ḽara 2022 Khanḓiso  1 U BVA UNION BUILDINGSZwikhala zwa u ḓitshidza na mishumo Tshifhingani tsha vhukati ha miṅwaha mivhili yo fhiraho, ro rwela ṱari mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mi shumo u itela u sika mishumo na u tikedza zwa u ḓitshidza sa tshipiḓa tsha u tikedza mvusuludzo ya ikonomi nga murahu ha u ṱaha ha dwadze ḽa COVID-19 .Mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo yo swikelela mvelaphanḓa khulwane ya vhudzheneleli ha vhathu vha linganaho miḽioni nthihi u bva tshe ya thoma.Tswikelelo iyi ndi mvelelo ya ndingedzo ya tshumisano u mona na muvhuso na tshitshavha nga vhuphara, hu tshi katelwa na sekhithara ya phuraivethe, madzangano a bvaho tshitshavhani na maṅwe manzhi.Mbekanyamushumo iyi i khou shela mulenzhe kha tsiko ya mishumo ngeno ikonomi i khou dzhia tshifhinga tshilapfu u vusuludzea na u sika mishumo nga tshikalo tshine ra khou ṱoḓa tshone.Musi ri khou sala murahu nyaluwo ya ikonomi u itela u ṋetshedza mishumo yavhuḓi ya tshifhinga tshilapfu nga vhunzhi, ri ḓo isa phanḓa na u fhaṱa kha mvelelo dzavhuḓi dza mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo na u ṱanḓavhudza nyaluwo yayo. I kha ḓi ṱoḓea vhukuma kha u thusedza mvusuludzo ya maraga wa mishumo. I dovha hafhu ya tikedza mvusuludzo ya ikonomi nga nḓila dza vhuṱhogwa vhukuma.Kha sia ḽine u shaea ha tshenzhemo ya mushumo ha vha tshithivheli tshihulwane vhukuma kha u wana mushu mo, mbekanyamushumo idzi dzi khou ṋetshedza tshenzhe mo dza mushumo dza vhuimo ha nṱha.Kha mbekanyamushumo khulwanesa yo tikedzwaho nga ṱhuṱhuwedzo, sa tsumbo, vhaswa vha ṱoḓaho u swika 600 000 vho tholiwa sa vhathusedzi vha vhagudisi kha zwikolo zwi fhiraho 22 000 kha khuḓa iṅwe na iṅwe ya shango. Vhulanguli ha zwikolo, vhagudisi na vhaṅwe vha kwameaho vho tendelana nazwo vhoṱhe uri na ngoho vhushelamulenzhe ha vhathusedzi vha vhagudisi ho khwinisa vhupo ha u guda zwikoloni.Vhathu vhanzhi vhane vha vha vhaḓishumi vho khakhisea kha maitele a u ḓitshidza nga vhanga ḽa dwadze. Sekithara ya vhusiki ndi yone ye ya kwamea nga nḓila i si yavhuḓi vhukuma nga dwadze. Kha sekhitara iyi, thikhedzo yo ṋetshedzwa vhathu uri vha ḓisikela mishumo na vhaṅwe.Dzibaisikopo, muzika na matambwa zwe zwa vha zwo bveledzwa musi uḽa zwa zwino zwi vho kona u ita mbuelo u bva kha thengiso dza pfanelo, dzithikhithi na phurofithi. Hezwi zwoṱhe zwo shela mulenzhe kha nyaluwo ya sekhithara.Mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo yo dovha hafhu ya tikedza maitele a u ḓitshidza a tshifhinga tshilapfu. Vhalimivhafuwi vha ḓitshidzaho nga vhulimivhufuwi vha fhiraho 140 000 vho wana dzivau tshara dza u renga zwiko zwa vhulimivhufuwi zwine zwa ḓo vha thusa u ḓiimisa habe na u ṱanḓavhudza zwibveledzwavhulimini nga murahu ha u khakhisea nga COVID-19.
Muṅwe wa vha vhuelwa ndi Vho Phindile Ngcoya vha re na miṅwaha ya 69 vha bvaho ngei Richmond vunḓuni ḽa KwaZulu-Natal. Ndi muṅwe wa miraḓo ya fumi ya muṱa vhane vha vha na bindu ḽo ṱanganelaho ḽa vhulimivhufuwi vhane vha ri voutshara ye vha i wana yo thusa bindu ḽo ṱanganelaho ḽa vhulimivhafuwi ḽiswa u kona u ponya na u wana phurofiti.Mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo i khou dovha hafhu ya tikedza matshudeni vho fhedzaho digiri kana pfunzo dza nṱha, nga zwikhala zwo ṋetshedzwaho vhaongi, ma tshudeni vho fhedzaho digiri kana pfunzo dza nṱha kha zwa saintsi, vha re na zwikili kana vho gudelaho zwa vhutsila na vhaṅwe. Yunivesithi dza fumbili rathi dzi khou thusa u thola matshudeni vho fhedza ho digiri kana pfunzo dza nṱha u ita mishumo i elanaho na ndalukano dzavho.Muhasho wa Saintsi na Vhutumbuli wo thoma mbekanyamushumo dza saintsi ya vhadzulapo ya vhutumbuli, u fana na Duzi uMngeni Conservation Trust, ine yo thola vhaswa vhapo sa Enviro-Champs  u itela u maanḓafhadza zwitshavha nga kha u vusuludza vhubvo ha maḓi hapo. Iṅwe mbekanya mushumo ya muhasho uyu i thusa vhoramabindu maṱuku u bveledzisa madzinginywa a bindu kha ikonomi i sa tshika fhadzi mupo. Mbekanyamushumo dza mushumo dza tshitshavha dzi dovha dza vha mvelelo dzavhuḓi kha zwitshavha ngauri dzi sika mushumo i vhuedzaho tshitshavha tshoṱhe. Kha mbekanyamu shumo ya Ofisi ya Phreside nnde ya Ṱhuṱhuwedzo ya Tsiko ya Mishumo, hezwi zwi katela u khwinisa ngudo zwikoloni, u khwinisa miḓi tshayanzudzanywa, u tikedza vhaponyi vha khakhathi dzo ḓisendekaho nga mbeu, ndo ndolo ya mupo na u tumbula nḓila dza u kunakisa malaṱwa uri a dovhe a shumiswe.Mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo yo rwela ṱari sa thandululo ya thaidzo ya vhu shayamushumo ye ya ṋaṋiswa nga dwadze ḽa COVID-19 .Naho dwadze ḽo fhungudzea, vhashayamushumo a vhu ngo fhungudzea.Mbuelo dzo wanwaho kha mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo dzo vha khwiniso khulwane kha ikonomi kha mabindu maṱuku na mabindu a si a fomaḽa kha ikonomi dzapo u mona na shango.Vhathusi vha vhagudisi zwikoloni vho tholwaho ngei Umgungundlovu vha khou shumisa miholo yavho henefho Umgungundlovu. Nga u ralo na ngei Putsonderwater.Vhudzuloni ha maitele a u thoma nṱha a tshi ya fhasi, tshelede i khou vhewa thwii zwanḓani zwa zwitshavha zwine zwa khou i ṱoḓa vhukuma. Tshelede yeneyo i fhedza i tshi khou mona henefho vhuponi ya phaḓalala i tshi ya nṱha kha ikonomi yo ṱanḓavhuwaho.Ndi ngazwo ri tshi i vhidza uri ndi ṱhuṱhuwedzo, ngauri ikonomi yoṱhe i a vhuelwa khathihi na tshitshavha.Nga kha mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo, ro kona u vulela mafulufulu, vhuḓikumedzeli, vhusiki, vhutumbuli na zwikhala. Nga maitele eneo, ri vha ri khou fhaṱa tshitshavha tshine tsha shuma.Vhathu vha fhiraho miḽioni nthihi vho vhuelwa thwii. Vhaṅwe vhathu vhanzhi, miṱani na zwitshavhani zwa vhadzhenelili, vho vhona mvelelo dza Ṱhuṱhuwedzo.Mushumo washu zwino ndi u ṱanḓavhudza na u khwaṱhisedza mvelelo dza mushumo uyu.Nga vhanga ḽa mvelelo dza mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo, zwa zwino ri na maḓana a zwigidi zwa vhathu vhane vha vha na tshenzhemo ya mishumo ya ndeme.Vhunzhi ha vhathu avha zwi a leluwa u vha wana nga kha SAYouth.mobi platform .Ri khou ita khuwelelo kha vha mabindu uri vha thole vhaswa avha vha re na tshe nzhemo ntswa ye vha i wana musi vha tshi fhedza mbeka nyamushumo idzi.Vhatholi vha vhuya vha vhona mbekanyamushumo ya Ofisi ya Phresidennde ya Ṱhuṱhuwedzo ya Tsiko ya Mishumo sa fhethu hune vha wana vhaswa vha re na taḽente, ri ḓo kona u vhona mushumo wavhuḓi muhulwane wa vhurangeli hovhu ha vhutu mbuli vhune ha khou bvelela zwihulwane vhukuma. vya miḽioni, na u fhira