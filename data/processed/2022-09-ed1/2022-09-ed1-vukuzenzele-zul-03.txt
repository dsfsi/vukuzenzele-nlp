Siza amaphoyisa ukwenza iNingizimu Afrika iphephe

vukuzenzele unnamed

Iyakhula intukuthelo nokunengeka komphakathi ngenxa yamazinga obugebengu ezweni lakithi.Ukubanjwa kwenkunzi kwakamuva nokudlwengulwa kwabesifazane abasebancane abayisishiyagalombili  e-Krugersdorp kuvuse intu kuthelo ezweni lonke futhi kwaholela kwiziphakamiso zokuthatha izinyathelo ezingujuqu zoku lwisana namaqembu ahlomile asebenza ngokungemthetho ezimayini ezisendaweni.UPhiko Lwamaphoyisa eNingizimu Afrika kufanele lwethulelwe isigqoko ngezinyathelo zalo emavikini amathathu edlule zokubhekana nokudlwengulwa nobugebengu endaweni. Noma kunjalo, imiphakathi ikubeke kwacaca ukuthi akufanelanga ukuthi kuze kwenzeke ubugebengu obukhulu ukuze kuzothathwa isinyathelo soku lwisana nobugebengu.Iqiniso lithi kunezinselele ezinkulu ezibhekene nama phoyisa eNingizimu Afrika. Kodwa sisebenza ngokuzi khandla ukuzinqoba.Njengayo yonke iminyango kahulumeni, uPhiko Lwamaphoyisa eNingizimu Afrika luyazizwa izinduku zesimo esibi sezwe sezimali, iminya ka eminingi lunabasebenzi abanganele kanye nokuthu njwa kwamandla ombuso. Amalungu amaphoyisa nawo asebenza ezindaweni ezinobungozi lapho ehlale ebhekene nodlame, ukulimala noma ukufa imbala.Ubugebengu eNingizimu Afrika ngeke buqedwe ngaphandle kwamaphoyi sa anamandla, anekhono nangongoti. Ikhono le-SAPS bekungenye yezinkinga ezibalulwe embikweni weziBhelu zangoNtulikazi wezi-2021 weThimba lweziNgcweti, esithatha izinyathelo ukubhekana nalo.Emva kokubuyisa uzinzo oludingekayo ebuholini be-SAPS, sesigxile ekuvaleni igebe lekhono eliholele ukuthi izikhulu zomthetho zitholakale zingakulungele ukubhekana nezigameko zangoNtulikazi owedlule.Ukungabi nabasebenzi abanele kanye nokuntuleka kokuqeqeshwa kube nomthe lela omkhulu emphakathini nasemaPhoyiseni Aqinisekisa Ukuthula Emphakathini.Uhulumeni ubeke uxhasomali ukuze kuzoqashwa amaphoyisa asaqeqeshwa amasha ayizi-12 000, futhi iqoqo lokuqala seliqalile ukuqeqeshwa okokuqala. UPhiko Lwamaphoyisa Aqinisekisa Ukuthula Emphakathini lwe-SAPS luzokwamukela amanye amalungu ayizi-4 000 engeziwe kulo nyaka wezimali, futhi amalungiselelo aseyenzi wa ukuze kuzoqeqeshwa amalungu.Ukuthola isifundo kwizibhelu zangoNtulikazi wangonyaka owedlule, sisebenzela ukwenza ngcono ukusebenzisana phakathi kwabezomthetho kanye nemboni ezimele yezokuvikela ukuze kuzoliwa nobugebengu.Sidinga ukuthi kube khona ukuxhumana nabo bonke ababambiqhaza, kuba ndakanya amabhizinisi, ukuze zonke izinsiza kanye nobuhlakani kwezobugebengu kuzokwabelwana ngakho ukuze kuzokwenza ngcono ukuphepha kompha kathi kanye nokubhekana nobugebengu obuphazamisa umnotho.Isibonelo, ukusebenzisana phakathi kuka-Transnet Freight Rail kanye ne-SAPS ukuqeda ukwebiwa kwengqalasizinda kanye nokucekelwa phansi kojantshi bezitimela. Lobu bugebengu buthunaza kakhulu umnotho njengoba izinkampani zingakwazi ukuthutha imikhiqizo yazo iye emachwe beni ukuze izothunyelwa kwamanye amazwe. Esinye isibonelo sokusebenzisana siphakathi kwezokuvikela ezimayini, ezokuvikela ezizimele kanye ne-SAPS ukulwa nokwebiwa kwensimbi eyigugu.Ngenxa yalokhu kubambisana, siyayibona inqubekelaphambili ezindaweni ezifana naseMpumalanga naseLimpopo ebekade zigqame njengezingenazinzo njengoba izinsimbi ezebiwa zathengiswa ngokungemthetho emazweni angaphandle.Ngokusebenzisana nezimpiko zokungenelela kuzwelonke, i-SAPS nayo isiyenze inqubekelaphambili ekulweni nobugebengu obuhleliwe, kubandakanya abashushumbisi bezidakamizwa, amaqembu ezigelekeqe kanye nokumba ezimayini ngokungemthetho.I-SAPS isungula ithimba elizobhekana nokumba ezimayini ngokungemthetho, kanye namanye amathimba azobhe kana nokuphangwa kwenda wo yomsebenzi wokwakha, ukwebiwa kwekhopha kanye nezintambo zikagesi, kanye nokwebiwa nokucekelwa phansi kwengqalasizinda yezomnotho.Ngaphandle kwempumelelo yemisebenzi yamaphoyisa ekubhekaneni nobugebengu kwezomnotho, ukusebenza ngokuzikhandla kwe-SAPS ekubhekaneni nobugebengu obusabalele kujwayele ukuthi kushaywe indiva.Kunyaka wezimali owedlule, isibonelo, uPhiko Oluphenya Ubugebengu lwe-SAPS lwathola izigwebo zikadilikajele ezingama-206 kulabo abangama-209 ababebekwe amacala, phakathi kwawo ayi-154 kwakungamacala okubulala nokudlwengula. UPhiko Lodlame Lwasekhaya lwe-SAPS, uPhiko Lwezokuvikelwa Kwabantwana kanye noPhiko Lwezamacala Ocansi lwathola odilikajele abangama-356 kwababebekwe amacala abangama-266. Ukuthungathwa kwabasolwa kwaholela ekuboshweni kwabasolwa abayizi-13 000.Ngokubuka amazinga aphezulu kakhulu obugebengu emphakathini wakithi, kucace bha ukuthi kuningi okusamele kwenziwe. Kodwa lezi zinombolo ziyabonisa ukuthi izigebengu eziningi ziyabo shwa futhi ziyashushiswa. Azi vunyelwa ukuba ziphunyuke.UPhiko Lwezokuphenywa Kwamacala Abekwe Eqhulwi ni, elaziwa ngokuthi oKlebe, likwazile ukufeza umsebenzi obekade luzibekele wona onyakeni wezimali owedlule, okuholele ekuboshweni nasekugwetshweni, ukushaqwa kwempahla, imiyalelo yokuvimba nokudliwa kwempahla yenani lezigidi zamarandi. Ukuboshwa nokugwetshwa okwenziwe ngoKlebe kuba ndakanya amacala okumba ngokungemthetho ezimayini, ukucekela phansi amapayipi athutha uwoyela, ukudunwa kwezimoto ezithwala imali kanye nokubulawa kwama phoyisa.OKlebe sebeqalile ukusebenza noPhiko Lokuphenywa Kwamacala lwe-NPA emacaleni avele kwikhomishini ephenya ngokuthunjwa kwamandla ombuso.I-SAPS ibilokhu yeseka ukulwa nodlame olubhekiswe kwabobulili obuthile, yasungula amagumbi engeziwe okusiza abagilwa futhi ahambelana nesimo sabo eziteshini zamaphoyisa futhi yathenga izinsizakusebenza zokuqoqa ubufakazi ezicishe zibe yisigamu sesigidi ezizosatshalaliswa eziteshini.Umsebenzi wamaphoyisa ngeke ube yimpumelelo ngaphandle kokusebenzisana kwemiphakathi. Ngenxa yalesi sizathu, sigxile ekukhuliseni ukuxhumanisa Amaphoyisa Asemphakathini ukuze kuzothuthukiswa ubudlelwano bamaphoyisa kanye nomphakathi.Siyayincoma imiphakathi ezibophezele ukugcina izindawo zayo ziphephile ngokuthi kube nabantu abahambahamba ezitaladini beqaphile, imikhankaso eqwashisa ngobugebengu kanye neminye nje imisebenzi.Sisebenzisa umbiko weThimba leziNgcweti njenge sisekelo sokwenza uguquko, sihlela kabusha futhi sibeka izinsiza ngokwemisebenzi ephuthumayo, sithuthukisa amakhono futhi siqinisa ikhono labezomthetho kuyo yonke indawo.Ukuba yiphoyisa kufanele ngabe kungomunye wemisebenzi enzima, ekhathazayo futhi enobungozi ezweni lakithi, futhi ongabongwa nangawo. Ngesikhathi ukunengeka komphakathi ngenxa yobugebengu kuzwakala, kubuhlungu kakhulu ukuthi lokhu kwenyusa izinga lobutha emaphoyiseni akithi, aqhubeka nokusebenza futhi avikele.Njengoba uhulumeni esebenza ukuhlinzeka amaphoyisa ngezinsizakusebenza ezifanele, ukuqeqeshwa kanye nezabelomali ukuze ezokwenza umsebenzi wawo, ngihlaba ikhwelo kubobonke abantu baseNingizimu Afrika ukuthi bahlanganyele emzamweni wokugcina izitaladi kanye nemiphakathi yethu ingenabugebengu.Masibonge ukusebenza ngokuzikhandla kwamaphoyisa futhi siweseke ngokuphelele ekwenzeni iNingizimu Afrika indawo ephephile.
 