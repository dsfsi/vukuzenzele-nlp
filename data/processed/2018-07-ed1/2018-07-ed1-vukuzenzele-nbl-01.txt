Umphakathi Ugidinga Ukubuyise lwa Inarha ebiza ama-R21 weengidi 

Siya Miti 

umphakathi wePu malanga Kapa  uhlele ukuthatha igadango lokuzibandakanya emkhakheni weenyamaza-na ngemva kokusekelwa ngeemali bebahloma isiqiwu seenyamazana esizaku ba ngesomphakathi.
Umphakathi we-Double Drift eduze neRhini unabantu abayi-1 500 abangebemindeni ema-264. UmBuso wezabelo we-Ciskei wabafudusa endawenabo ngomnyaka we-1991 ngomnqopho wokunikela amakhuwa inarha yokuhloma isiqiwu seenyamazana.
Umphakathi usandukwe mukela ubunikazi benarha (ama-Title Deeds), ebuyise lwe kibo ngaphasi kwehlelo lokubuyiselwa inarha.
NgokukaNdunakulu wePumalanga Kapa u-Phumulo Masualle, ama-21 weengidi zamaranda sezibekelwe ngeqadi ngomnqopho wokulungisa indaba yenarha nokudlulise lwa kwayo ebanikazini bayo ngokweengaba zakhona.
 “Leli ligadango eliqakatheke khulu emizamweni yokulonda iimvelo  nokuletha amatjhuguluko. Umsebenzi wenziwe ngefanele ukobana isiqiwu lesi seenyamazana sibe sezingeni lokuphalisana nezinye iinqiwu ngahlanye norhulumende usekela ngeemali zokubandula umphakathi,’’ kutjho u-Ma-sualle.
Umphakathi ngokusizana nabeenqiwu zeenyamazana i-Eastern Cape Parks  and Tourism Agency (i-ECPTA) ngaphasi kwe-Likhayalethu Communal Property Association (i-LCPA) bemukele iingidi ezisithandathu zamaranda emNyangweni weze Bhoduluko ukuthi bakghone ukusungula ibhizinisi kilo mkhakha weenyamazana esi qiwini esimahagere ayi-1400 abasithengelwe mNyango wokuThuthukisa iiNdawo zemaKhaya  nokuBuyekezwa kweNarha.
USihlalo we-LCPA, uMxolisi Ngesi uthi umphakathi ufake isibawo sokubuyiselwa inarha ngomnyaka we-1998. Ngomyaka wee-2012, amalunga womphakathi anikelwa amahagere azii-23 500 ngaphezulu kwalokho banikelwa isiqiwu seenyamazana esimahagere ayi-1400.
 “Sithabe khulu kwamanikelela ngombana ekugcineni sithole koke ebesikufuna. Urhulumende usiphe isizo leemali sakghona ukwenza imithangalasisekelo. Njenga nje sinesiqiwu seenyamazana ezifaka hlangana amaduba alitjhumi, iimbudumo ezili-15 neempofu ezili-10,” kutjho uNgesi bewangezelela ngokuthi iinyathi neembhalabhala zizokulethwa msinyana.
Ungezelele ngokuthi umpha kathi wathola ibandulo loku phatha nokulawula iinqiwu zeenyamazana kebakwa ECPTA.
“Ihlelo esinalo ngelokwakha iindawo zokulala ezimbili (ama-lodge), kodwana njenga nje sakha indawo yokuhlala abogadi besiqiwesi begodu nesibaya sokubeka iinyamazana ezifikako,” kutjho uNgesi.
 “Sesivulele amalunga wo mphakathi amathuba wemise benzi ama-61 lokha nakufakwa ifensi emakhilomitha alitjhumi neyege,” kutjho uNgqongqo tjhe wezeBhoduluko, u-Ednah Molewa ngesikhathi adlulisela emphakathini ngokusemthe thweni isiqiwu seenyama zana.