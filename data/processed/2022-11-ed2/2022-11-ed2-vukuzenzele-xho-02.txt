Indlela yokulondoloza amanzi

More Matshediso

Ukuthembeka koni kezelo lwamanzi ngoomasipala kumakhaya kuMzantsi Afrika uphela kungama-68% kuphela, nangona iSebe lezaManzi noGutyulo liqhubekile nokuzama ukuphelisa ukusilela konikezelo lwamanzi kule minyaka idlulileyo.  USekela Mphathiswa wezaManzi noGutyulo u-David Mahlobo uthi oku kungenxa yeziseko ezingundoqo  ezindala, ukungabikho komsebenzi nokulungiswa kwenkqubo zamanzi, kunye nokungahlangani kakuhle kweenkqubo zolwakhiwo lwezindlu kunye neeprojekthi zophuhliso lweziseko ezingundoqo ezikhoyo ngoku.“Kuyinkxalabo enkulu ukuba ubonelelo loni kezelo lwamanzi oluthe mbekileyo lubonisa iimpawu zokwehla,” utshilo. Njengelizwe elinqongo pheleyo ngamanzi, uMzantsi Afrika uphakathi kwamazwe angama-30 awomileyo ehlabathini. Uninzi lwamanzi elizwe luvela kwimvula, kodwa ngomlinganiselo obhaliweyo wemvula ongaphantsi kwama-40% ngaphantsi komyinge wehlabathi wonyaka, ilizwe lihlala lichatshazelwa yimbalela.Nangona kunjalo, isebe linamacebiso malunga nokonga amanzi.
Ukonga amanzi kwikhaya okanye kwishishini lakho• Cima itepu phakathi kokuhlamba ubuso bakho, ukuxukuxa amazinyo akho okanye ukutsheva.• Ukuhlamba ngeshawa imizuzu emihlanu ngosuku endaweni yokubhafa kuya kusebenzisa isinye kwisithathu samanzi okuhlamba ebhafini, ukonga ukuya kutsho kwiilitha ezingama-400 ngeveki.• Ukuhlamba ngeshawa kunokusebenzisa ukuya kutsho kwiilitha ezingama-20 zamanzi ngomzuzu, kanti ukubhafa kunokusebenzisa phakathi kweelitha ezingama-80 kunye ne-150 zamanzi kwibhafu nganye. Ukuba ukhetha ukuhlamba, musa ukuyigcwalisa ibhafu.• Kuphephe ukugungxula indlu yangasese ngokungeyomfuneko. Lahla iithishu, izinambuzane kunye nenye inkunkuma emgqomeni kunendlu yangasese.  Ngalo lonke ixesha ugungxula indlu yangasese, kusetyenziswa iilitha ezili-12 zamanzi.• Lungisa indlu yangasese evuzayo kungenjalo inokumosha ukuya kutsho kwiilitha ezingama 100 000 zamanzi ngonyaka omnye.• Sebenzisa “amanzi angwevu” — amanzi asetyenzisiweyo asuka kwiibhafu, koomatshini bokuhlamba kunye nezinye iindawo ezikhuselekileyo ukugungxula indlu yakho yangasese.• Musa ukugcwalisa ngokugqithisileyo okanye ukucoca ngokugqithisileyo idama lakho lokuqubha.• Iiketile akufuneki zigcwaliswe ukuya kutsho phezulu kodwa ngamanzi anele nje iimfuno zakho. Oku kuza kunciphisa ityala lakho lombane kananjalo.• Sebenzisa ibhakethi kunokuhlamba imoto yakho ngombhobho. Ukuba ku funeka usebenzise umbho bho, sebenzisa isitshizi esinokucinywa phakathi kokutshiza imoto.  Ukusebenzisa umbhobho wesitiya kungasebenzi sa iilitha ezingama-30 zamanzi ngomzuzu.• Abalimi kufuneka baqinisekise ukuba bagcina izitshabalalisi eziyityhe fu kude nemithombo yamanzi kunye nemisinga.• Abantu abahlala emapha ndleni kufuneka balumke bangasebenzisi umlambo okanye unxweme lomlambo njengendlu yangasese.Esitiyeni• Soloko unkcenkceshela izityalo zakho ngeeyure zasekuseni okanye ngokuhlwa, xa amaqondo obushushu epholile.• Ngalo lonke ixesha ubilisa iqanda, yonga amanzi apholileyo ukunkcenkce shela izityalo zakho zase khaya. Ziza kuzuza kwi zondlo ezikhutshwe kwiqokobhe.• Amanzi ophahla nawo angagcinwa ngenzuzo ematankini, ukunkcenkceshela izitiya.• Sebenzisa “amanzi angwevu”-amanzi asetyenzisiweyo asuka kwiibhafu, koomatshini bokuhlamba kunye ne minye imithombo ekhu selekileyo -ukunkcenkce shela isitiya sakho.  vNgeenkcukacha ezongezekileyo, tyelela uwww.dws.gov.za