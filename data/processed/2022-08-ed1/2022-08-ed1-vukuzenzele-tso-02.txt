Mabindzu lamatsongo ma komberiwa ku endla swikombelo swa nseketelo

Nosihle Shelembe

Holobye wa Nhluvukiso wa Mabindzu  Lamatsongo Stella Ndabeni-Abrahams, u khutazile mabindzu  lamatsongo  ma le malo kixini na le ka tindhawu ta le matikoxikaya ku endla swikombelo swa  nseketelo hi ku tirhi sa Nongonoko wa Van’wamabindzu va le Malokixini na le Mati koxikaya (TREP). “Hi anakanyile no teka xiboho xo lwisana na ku pfumaleka ka matirho na vusweti, kambe hi tlhela hi va na vutihlamuleri byo kurisa ikhonomi,” ku vula Holobye Ndabeni-Abrahams.
Loko a vulavula eka Semina ya Vantshwa ya SheTradesZA leyi a yi khomiwile ePitori swe swinyana, holobye u vule leswaku mpimo wa nkoka wo hetelela wa TREP wu yimile eka R1 miliyoni, laha xiphemu xin’we xi nga  nyiko loko lexin’wana xi ri xo lomba.Van’wamabindzu va le malokixini kumbe va le matikoxikaya va nga endla xikombelo xa nseketelo, ku katsa ku hakeleriwa, hi ku tirhisa xikombiso lexi fanaka xa xikombelo xo suka ka Ejensi ya Nhluvukiso wa Mabindzu Lamatsongo (SEDA), Ejensi ya Timali ta Mabindzu Lamatsongo (SEFA), Nkwama wo Nyika Matimba wa Rixaka (NEF) na Ejensi ya Nhluvukiso wa Vantshwa (NYDA).Vinyi va mabindzu va fanele ku va vaakatiko va Afrika-Dzonga.Swikimi leswi landzelaka swa kumeka eka van’wamabindzu lava fikelelaka:
• Nongonoko wo seketela tibekara letitsongo na switolo swa swiwitsi• Nongonoko  wo seketela ku phatunula no penda mimovha na vamakhe nikhi (hambi ku ri switolo  swa tiphatsi ta mimovha leswitsongo na leswi nga tiyimela swi ri swoxe na vaxavisi va mimovha vo ka va nga ri va mafundzha.• Nongonoko wo seketela tibucara• Nongonoko wo seketela swiambalo, tileda na swirhungiwa• Nongonoko  wo seketela nhlayiseko wa munhu• Nongonomo  wo seketela swiphaza• Nongonoko wo seketela ndhawu yo oxa nyama na swakudya swo swekiwaKu titsarisela ku nga endliwa eka smmesa.gov.za/. no tata mahungu lama lavekaka. Hi matshalatshala yo ti yisisa leswaku maendle lo ya mahakelelo ya mabindzu lamatsongo ya tirheka no tirhiseka hi ku olova, mfumo wu le ku ti rheni ko lava ku hlanga nisa mihlangano ya mabindzu lamatsongo ku vumba ejensi yin’we.“Sweswi hi le ka endlelo ro hlanganisa SEFA na SEDA hambi ku ri Ejensi ya Nhluvukiso wa Tibangi leti Pfunaka Mabindzu  hi Timali.”Nongonoko wa SheTradesNdabeni-Abrahams u vule leswaku hi migingiriko yo hambana, mfumo wu pfunile sekitara ya mabindzu lamatsongo ku kula no tumbuluxa mitirho leyi lavekaka swinene.“Ndzawulo ya Nhluvukiso wa Mabindzu Lamatsongo na SEDA yi vumbile xinakulobye na Senthara ya Mabindzu ya Matiko ya Tinxaka (ITC), ku tisa nongonoko wa SheTrades eAfrika-Dzonga,  no tumbuluxa xivindzi xa migingiriko ya SheTradesZA.“Nongonoko wu kongomisa eka ku nyika mabindzu lama rhangeriwaka hi vavasati matimba yo  xavisa kwala kaya, eka xifundza na le ka matiko ya tinxaka. Xivindzi xa migingiriko xi  seketela ku tiyisa vuswikoti bya mabindzu na miphikizano wa kwalomu ka 10 000 wa van’wamabindzu va xisati va Afrika-Dzonga eka nkarhi wa malembe ya mune,” ku vula Holobye.Kwalomu ka 3 000 wa van’wamabindzu va xisati va Afrika-Dzonga se va titsariserile eka Xivindzi xa migingirko xa SheTradesZA naswona va kuma dyondzo ya mahala ya le ka inthanete na ku antswi sa matirhelo.Xivindzi xa migingiriko xa SheTradesZA xi ta tlhela xi antswisa mfikelelo  wa vuvekisi eka mabindzu lama rhangeriwaka hi vavasati no tlakusa swivandlanene swa mabindzu.“Ku nghenelela ka ndzawulo na SEDA eka Xivindzi xa migingiriko xa SheTradesZA swi kombisa ku tiyimisela ka hina ku hluvukisa no tiyisisa ku nyikiwa ka matimba ya swa ikhonomi eka vavasati eAfrika-Dzonga,” ku vula Holobye Ndabeni-Abrahams. 